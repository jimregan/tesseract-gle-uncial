2 CATILÍNA
neart a gcuirp: agus an uair sin, leis, do ṁair-
eaḋ na daoine gan sainnt; gaċ duine sásta le 
n-a ċuid féin. ’N-a ḋiaiḋ san, áṁṫaċ, nuair a 
ṫosnuiġ Cúrus sa n-Ásia, agus na Lacede-
mónaiġ sa Ġréig, ar ċaṫraċaiḃ agus ar ġeintiḃ 
do ṫaḃairt fé n-a smaċt agus ar ċogaḋ ḋéanaṁ 
le corp dúil i ḃforláṁas agus ar a ṫuisgint 
’n-a n-aigne gur sa n-ímpireaċt ba ṁó a ḃí an 
clú ba ṁó, ansan iseaḋ do tuigeaḋ, tré ṁéid 
na contaḃarṫa agus tré iomadaṁlaċt na 
ngnóṫaí, gur ar neart aigne is mó a ḃíon cogaḋ 
ag braṫ. Agus dá mbeaḋ neart aigne na ríġṫe 
agus na n-ímpirí ag obair ċóṁ láidir i n-am 
síoṫċána agus a ḃíonn sé nuair a ḃíon cogaḋ ’á 
ḋéanaṁ, ḃeaḋ gnó na ndaoine níos socara agus 
níos leanaṁnaiġe do réir a ċéile, i n-inead 
neiṫe ḃeiṫ ag gaḃail bun os cionn le n-a ċéile 
agus ag aṫarú agus ag measgaḋ ar a ċéile mar 
a ċítear. Mar, an saoṫar céadna le n-a ḃfuaraḋ 
an forláṁas, is leis a cimeádtar é. Aċ nuair 
a ṫagan leisge i n-inead an tsaoṫair, agus nuair 
a ṫagan uaḃar agus drúis i n-inead cirt agus 
deaġ-iompair imṫiġeann an séan agus na deaġ-
ḃéasa i n-aonḟeaċt. Ar an gcuma san téiḋan 
cóṁaċt i gcóṁnuiġe ċun an ḟir is fearr, ó’n 
t-é ná fuil ċóṁ maiṫ leis.
Nuair a deintear treaḃaḋ, nú luíngseóireaċt, 
nú foirgneaṁ, géilleann gaċ níḋ do neart na 
h-aigne. Aċ tá mórán daoine agus ní’l suím 
acu aċ ’n-a mbolg, gan múine gan oileaṁaint 
caiṫid siad a mbeaṫa ar nós luċt fáin, breug-
nuiġid siad nádúr an duine, mar sa ċolainn a 
ḃíon a sólás agus is ualaċ dóiḃ a n-aigne. Dar 
liom is cuma beó nú marḃ iad mar ní ḃíon tráċt
