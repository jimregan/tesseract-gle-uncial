Do ḃí Oscur ann san am g-céadna tar éis léirsgrios
go h-iomlán do ṫaḃairt ar na h-Ulltaiġ, agas do ċuaiḋ
faoi na Connaċtaiġ, agas do ḃí go dian ar lorg Chairbre:
óir ba ḋóiṫ leis d’á ḃ-faġaḋ aṁarc de ná béarfadaois fir
Eirionn uaiḋ é gan marḃaḋ; agas ann sin ṫárlaiḋ dias
mac Chairbre air, éaḋon, Conn agas Art, agas do rin
coṁrac éaċtaċ, iongantaċ,leo a raon; agas ṫug béimionna
móra, colgaċa, níṁe, dóiḃ; agas ṫug gaċ naon díoḃ sin
béimionna troma teó do; agas ní fada gur ṁór an truaġ
búiṫreaċ na n-óglaoċ ag lán-ḃéimionna Oscuir; fa’n am sin
do ḃí mac riġ Ulaḋ, éaḋon, Breaċt mac Briain, a n-géi-
ḃionn ċruaiḋ ag Caoilte mac Ronáin, agas ní fada ḃí, an
tan do ḃuain an ceann de; agas do ḃí Cairbre ann san
am g-céadna tar éis seisear clainne Chaoilte mac Ronáin
do ṁarḃaḋ ann sa g-caiṫ; agas is iomḋa búiṫreaċ,
blaḋraċ, cruaḋ-ġol, agas gárrṫa, ar feaḋ an ċaṫa lán-
ṁór an uair sin. Agas ann san am sin do ḃí dias mac
Chairbre agas Oscur ’s a n-úrlaoiḋeaċt le ċéile, gur
sguab Oscur an ceann d’aon díoḃ, éaḋon, Conn, agas is
gearr do ṡeasaiḃ an fear eile leis an tan do ḃuain a ċeann
de; agas ann sin gluaisíos tríd an g-caiṫ ar lorg Chairbre,
agas tárlaiḋ taoiseaċ tréan do ṁuintir Chairbre leis,
agas do ḃadar a n-gleó re na ċéile, ar an uair ċéadna.
Ba ṁór an truaġ Caoilte mac Ronáin ós cionn a ṡeisior
clainne; agas an uair do ċualaiḋ Cairbre a ḋias ṁac do
ṫuitim le h-Oscur, do ġluais na ṡéanruiṫ gus Oscur ’s an
g-coṁrac; do ċaiṫ Cairḃre an t-sleaġ leis, agas do ḃuail
a leiṫ a ḋroma faoi ḃun a ṡlineain, gur ġoin go croiḋe é,
agas gur ṫuit marḃ ar an láṫair; aċd go n-dúḃairt, "uċ!
uċ!" ar sé, "as í seo sleaġ Chairbre tre mo ċorpsa; de so
tairngioċ mo ṫuitim," agas ar sin ṫáiniḋ Oisín go teinn
dóite ós a ċionn agas ní fada go d-táiniḋ Fionn, agas do
ṡil deóra faoi Oscur do ṫuitim, níor ṡil Fionn aon deór
a n-diaiġ aon neaċ do’n ḃ-Fhéinn riaṁ roiṁe sin. Ann sin
ṫáiniḋ an méid ṁair do’n Fhéinn ós cionn Oscuir, agas 
