CAIBIDEAL VIII

An Cogaḋ - Na tuairimí a ḃí ag an Ġobán - É a'
léiġeaḋ a' ṗáipéir doṁ - An draoiḋeaċt a ċuir sé orm -
An Gobán ag imṫeaċt - Cé aca ar mire nó ar meisce a ḃí sé?

Ní raḃ mé aċt cupla seaċtṁain i dTír Eoġain nuair ċonnaic mé
ar a' ṗáipéar maidin aṁáin gur marḃaḋ Diúc as an Ostair agus
a ċéile mná. Níor ċuir mé mórán suime annsin. Dar liom féin naċ
á marḃaḋ riaṁ a ḃíṫear, agus níor smaoitiġ mé ní ba ṁó
air go dtáinig a' tAṫair Maitiú isteaċ ċugam cupla tráṫnóna
'na ḋiaiḋ sin. "Tá tú ag obair, beannuġaḋ ort," ar seisean
ag aṁarc ar na leaḃarṫaí a ḃí ar a' tábla. "Caidé atá tú
'ḟoġluim anois?""Gearmánais," arsa mise, a' toiseaċt is ag innse dó
fá'n rún a ḃí agam cuairt a ṫaḃairt ar a' Ġearmáin lá éigin
sul a n-éagainn. "Bíoḋ ciall agat, a rún," ar seisean, "agus leag
d'intinn ar obair éigint a raċas ar soċar don tír. ""Tá ealaḋa
na múinteoraċta go hiongantaċ maiṫ ag muintir na Gearmáine,"
arsa mise. "Sean-sgéal is meirg air," ar seisean. "Níl aon ċoláiste
i nÉirinn naċ gcluinfiḋ tú iomráḋ ar an Ġearmáin ionnta. An
moḋ múinteoraċt' atá aca. An ċeárdaiḋeaċt, an ealaḋa, an
eagnaiḋeaċt. Aċt ní moḋ múinteoraċt' atá de ḋíoġḃáil
orainn go hiomlán sa tír seo, aċt spiorad na sean-sgoltaċ. Oideaċas
atá 'ḋiṫ orainn i nÉirinn agus ní moḋ múinteoraċt'. Ar léiġ
tú seo ariaṁ?" ar seisean, agus ṫarraing sé leaḃarán beag
