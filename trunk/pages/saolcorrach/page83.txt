i dTír Eoġain a ḃí  mé. B'ḟearr liom Tír Eoġain an oiḋċe
seo 'ná Tír Ċonaill. Ċonnaicṫeas doṁ gur ṁó agus gur
b'uaisle agus gur b'éifeaċtaiġe Niallaiġ Ṫír Eoġain 'ná
Dálaiġ Ṫír Ċonaill. Ní  lá Feise Ċill Sgíre a ḃí a'
tarraingt orm ar ċor ar biṫ aċt Lá Oirḋearc an Áṫa
Buiḋe, nó lá bródaṁail na Beinne Buirbe, nó an lá sin
ag Cluain Tiobraid nuair a ḃí Seagraḃe ar lár agus
marc-ṡluaġ Aoḋ' Ṁóir a' teaċt anuas ar na Sasanaiġ
mar ḃéaḋ tonn a' ḃarra ann. Ní ṫug mé mórán teagaisg
do na sgoláirí an tseaċtṁain sin. Ní raḃ rud ar biṫ in
mo ċeann aċt lá na Feise. Agus b'ḟada liom a' t-am go
dtí an Doṁnaċ agus " go dtaraḋ Clanna Néill eadar
ċlaiḋeaṁ agus eaċ."
      Ṫáinig a' lá agus ḃí an sluaġ cruinn ar a' ċnoc. Ḃí
óglaiġ Ṫír Eoġain annsin agus ba ḃreáġ an sgaifte fear
iad. Tráṫnóna breáġ Fóġṁair ann agus grian a' tSaṁraiḋ
a' deallraṁ ar ċnuic is ar ċoillte. An ġrian ċéadna a
ṡoillsiġ go lúṫġáireaċ ar Láṁ Ḋearg Ulaḋ ins na caṫa
a cuireaḋ leo ag cosnaṁ críoċ Éireann.
      Ḃí  cainnteoirí as baile isteaċ annsin agus iad 'na
suiḋe ar an árdán. Ṫarluiġ go raḃ siad ar aon intinn le
Redmond, agus níor ċeil siad a mbaraṁail ar a' pobal
aċt oiread. Duḃairt fear aṁáin go raḃ eolas aige féin
ar Alsace-Lorraine, agus gur ḋíbir na Gearmánaiġ an
Ḟrainncis as a' dúiṫċe sin nuair a ċuir siad smaċt uirṫi
ḋá-ḟiċead bliaḋain roiṁe sin. Agus go ndéanfaḋ siad a'
cleas céadna leis a' Ġaeḋilg dá dtigeaḋ siad go hÉirinn.
Duḃairt a' dara fear go raiḃ ár saoirse a' braṫ ar ṡaoirse
na Sasana. "We sink or swim with England," ar
seisean, "and the man who preaches the contrary
doctrine is a fool." San am seo aṁarcaim féin ṫart
agus tċím a' Gobán 'na riṫ síos taoḃ na malaċa an méid
a ḃí i n-a ċnáṁa, mar ḃéaḋ fear ann a mbéaḋ eagla air
go raḃ aicid ṫógálaċ ar a' tsluaġ, agus dá ḃfanaḋ sé i
