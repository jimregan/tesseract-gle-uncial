na glais sgaoilte.
 Ḃínn féin agus fear a raḃ aiṫne agam air a' diospóir-
eaċt nuair a ċastaiḋe ar a ċéile sinn. Eisean a' ráḋ gur
ḃain Sasain a' talaṁ agus a ngléas beaṫa de ṁuintir na
hÉireann, agus naċ raḃ dóiġ ar biṫ le ceart a ḃaint de
Ṡasain aċt seilḃ a ḟaġáil arais orṫa. Agus mise a' ráḋ
nár ḃ'féidir sin a ḋéanaṁ ḟad is ṁairfeaḋ Sasain a'
déanaṁ dliġiḋ dúinn. Is minic a ḃíomar searḃ go leor
le ċéile sa tseanċus. Duḃairt mise leis lá aṁáin naċ
raḃ ciall ar biṫ aige do náisiúntaċt aċt a' méid biḋ is
diġe a ḃí le faġáil dá ṫairḃe.
 "Troisc ṫusa cupla lá," ar seisean, "agus ní ḃéiḋ
mórán áird agat ar Lon Leitreaċ Laoi ná ar Ḟiaḋ Droma
Deirg, ná ar Ṫonn Rúḋraiġe a' buain re tráiġ."
 Ṫáinig a' Saṁraḋ 1921, agus ḃí cead siuḃail ag na
daoine. Ḃí Saṁraḋ galánta ann agus ḃí dóċas ag mórán
daoine go raḃ an droċ-uair ṫart agus go mbéaḋ suaiṁneas
ag Éireann go bráṫaċ arís. Ċuaiḋ mé go Baile Áṫa Cliaṫ
ċuig Cóṁḋáil Ċonnraḋ na Gaeḋilge. Ba é sin a' ċéad
uair ariaṁ a ḃí mé sa láṫair ag coiṁṫionól den tseort.
Agus ó ṫarla a' siuḃal ar an ḟírinne mé, caiṫfiḋ mé a
ráḋ naċ ḃfacṫas doṁ mórán dóḃṫá. Ċaiṫ mé riṫ tráṫnóna
a' cur ceist orm féin cé aca ba ṁó an doċar nó an soċar
gnoiṫe na cóṁḋála a ċaibideáil i mBéarla. Ḃí mé féin
is fear eile a' diospóireaċt fá'n sgéal ar feaḋ tamaill.
Duḃairt seisean dá mbéaḋ cead Béarla a laḃairt ag an 
ċoṁḋáil go mb'ḟéidir go mbéaḋ láṁ an uaċtair ag daoine
naċ raḃ suim ar biṫ sa Ġaeḋilg aca. Agus duḃairt mise
go ḃfacṫas doṁ gur ċuma le cuid ṁaiṫ aca aċt a ḃeiṫ i
n-inniṁ tamall cainnte a ḋéanaṁ i nGaeḋilg, ba cúma cé
aca ḃí briġ ar biṫ sa ċainnt sin nó naċ raḃ. Aċt níor
ċuir na rudaí seo mórán buaḋarṫa orainn. Ḃí sluaġ 
breáġ annsin agus dócás againn as cinneaṁaint na
hÉireann. Casaḋ Míċeál Mag Ruaiḋriġ orm lá de na
                                            191