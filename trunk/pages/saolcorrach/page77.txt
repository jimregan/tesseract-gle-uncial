amaċ as a ṗóca agus ṡín sé doṁ é. "Ṫe Murder Machine,"
arsa mise ag aṁarc ar a' tiodal. "An féidir, a ṡagairt, gurab é
sin a' cineál litriḋeaċta atá tú a léiġeaḋ?""Léiġ sin," ar
seisean, "agus léiġ arís agus arís eile é. Agus nuair a ḃéas
sé fiġte fuaiġte in do ċeann bíoḋ geall air naċ ar sgoltaċa
na Gearmáine a ḃéas tú a' smaoitiuġaḋ.  "Duḃairt mé féin
go léiġfinn, ar ndóiġe. "Naċ leaḃarṫaí Sasanaċa a ḃí
agaiḃ sa ċoláiste?" ar seisean. Agus duḃairt mé féin gur
ḃ'eaḋ. "'Seaḋ," ar seisean, "agus sgríoḃaḋ na leaḃarṫaí
sin ins an am a raḃ siad mór leis a' Ġearmáin. Le céad bliaḋain
anuas ḃí ríoġaċt éigint riaċtanaċ aca leis a' ḃláṫ a ḃaint
den Ḟrainnc. Aċt ní ḃéaḋ a' port i ḃfad ag áṫraċ dá
dtéiġeaḋ siad féin is a' Ġearmáin 'un feirge le ċéile. "Cupla
lá 'n-a ḋiaiḋ sin ṫáinig a' sgéala gur ḟuagair an Ostair
cogaḋ ar Serḃia.  Go gearr 'n-a ḋiaiḋ sin ḃí an Rúis agus an
Ġearmáin ann, agus annsin a' Ḟrainnc. "Naċ gasta a las a' teine,"
ars' an tAṫair Maitiú liom nuair a casaḋ orm é. "Níl ḟios agam
a mbéiḋ Sasain ann?" arsa mise. Nó ḃí na páipéir a' ráḋ na
laeṫe sin go raḃ Sasain ar ṡon a' tsuaiṁnis. "Tá eagla orm go
mbéiḋ a' t-iomlán aca ann," ars' an sagart. "Agus tá eagla orm naċ
ar soċar do Éirinn a ṫéid sé. Dá mbéaḋ a' tír seo ar ṫaoiḃ
aṁáin nó ar ṫaoiḃ eile, ba ċuma i dtaca le h-olc. Aċt tá
eagla orm má ṫéid Sasain 'un cogaiḋ go dtiocfaiḋ easaontas ins
na hóglaiġ. Sinn féin a' troid le ċéile, agus ár náṁaid 'ár
gclaoiḋe san am ċéadna. "An tráṫnóna sin ar mo ḃealaċ 'un a'
ḃaile cé casaḋ orm aċt a' Gobán agus braon measarḋa ólta aige.
