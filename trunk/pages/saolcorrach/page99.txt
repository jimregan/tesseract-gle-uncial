'museum,' ba ċuma leis. B'ḟéidir gur aoiḃ a ṫiocfaḋ air.
Ḃéarfaḋ sé gléas cainnte dó. Ḃearfaḋ sé áimear dó le
n-a ċuid eolais a ċur in mo láṫair. Aċt ċuaiḋ mé a
ṁagaḋ air. Agus sin a' rud is mó a ġoilleas ar ḋuine
ṡuaraċ. Ḃí a ṡlioċt air. Ní ṫáinig mí go raḃ sé arais
agam. Agus ḃí loċt le faġail ar gaċ aon rud aige. Ní
raḃ ann aċt fear beag buídeaċ. Mur' bé sin b'ḟéidir gur
'sna láṁa a raċainn leis. Aċt ċuiṁniġ mé gur ṁinic a
ċuala mé m'aṫair a ráḋ gp mb'ḟearr duine aca sin a 
leigean le n'olc féín. Nó má fuair tú a' ḃuaiḋ sa
teangṁáil níor ċliú ar biṫ duit é. Agus má ba treise
leis ort ḃí tú náiriġṫe le do sólus.
Ċuir mé isteaċ a' Geiṁreaḋ coṁ maiṫ is ṫáinig liom.
Agus lá aṁáin i dtús a' Ṁárta fuair mé leitir ó Ṗeadar
Ó Ḋoṁnaill. "Tá mé ag imṫeaċt as Inis Fraoiċ." ar
seisean. "Deir sagart na paróiste go dtaḃarfaiḋ sé an
sgoil duit-se, má's roġa leat a ṫeaċt. Fuair mé féin
sgoil ṫuas ag taoiḃ na Duḃ-Ċaraḋ. Ṁolfainn duit a
ṫeaċt go hInis Fraoiċ agus áit do ċos ḟaġáil a ċoṁair
baile."
An tráṫnóna sin ċuaiḋ mé isteaċ ċuig an Aṫair Maitiú
agus i n-éadan mo ċos a ċuaiḋ mé. Nó, ḃí eagla orm go
mbléasgfaḋ sé orm nuair a ċluinfeaḋ sé go raḃ mé ag
iarraiḋ imṫeaċt. Ḃí náire orm. Ṡeasuiġ mé tamall beag
ar a' ḃealaċ ṁór sul a ḃfuair mé uċtaċ a ġaḃáil isteaċ.
Aċt ní ḃíonn fear náireaċ éadálaċ. Ċaiṫfinn-se buaiḋ a
ḟagáil ar an náire má ba ṁian liom a ḃeiṫ san áit a raḃ
an éadáil. San áit a ṁbeaḋ mo Ċailín Donn ar na
gaoḃair agam. Dar liom féin ḃearfaiḋ mé ól na diġe
seirḃe air, agus isteaċ liom.
"Fuair mé leitir indiu as Rosa Ṫír Ċonaill," arsa
mise nuair a ḃí tamall cóṁráiḋ déanta againn. "Tá
sgoil le faġáil annsin agam. Ṫainig mé féaċáil a'
dtaḃarfá cead mo ċinn doṁ."
                                            99 