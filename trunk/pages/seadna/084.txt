
CAIBIDIOL A DEIĊ.

Ar maidin, lar na ṁáireaċ, ḃí Séadna agus a luċt oibre
ag obair ar a lán-díċeal. Ḃí bog-ḟeaduíol na ḃfear,
agus mion-ḃuillí na gcasúr mbeag, agus tarang agus fásgaḋ
an tsnáṫa ċéaraiġ ar siúḃal ċóṁ dian agus dá mba
ná béaḋ bróg ná buatais d’á ḋéanaṁ i n-aon ḃall
eile ar ṫalaṁ tirim na h-Éirean.

“Cé h-é sin aníos?” arsa duine des na fearaiḃ.

Ṫóg gaċ aoinne a ċeann aċ Micil.

“Seán Ceataċ go deiṁin!” arsa duine eile.

Do ṗreab Séadna ’na ṡuiḋe agus siúd amaċ é, agus
síos i gcoinniḃ Ṡeáġain Ċeataiġ.

Ṫug an ḃeirt tamall mór ag gaḃáil treasna na páirce,
anonn agus anall, ag caint agus ag cur ṫré ċéile, aċ do
ḃíodar ró ḟada síos, i dtreo nár ḟéad aon duine des
na fearaiḃ focal de’n ċaint a ḋéanaṁ amaċ. Fe ḋeire
do sgaradar le n-a ċéile. Do ṫug Seáġan Ceataċ a aġaiḋ
siar ar a ṫiġ féin. Aċ i n-inead filleaḋ ċun a ġnóṫa,
do ṫug Séadna a aġaiḋ an bóṫar soir ċun na sráide.

Do léim Micil, agus ċaiṫ sé uaiḋ an ḃróg a ḃí idir
láṁaiḃ aige, agus siúd fá ḋéin a ṫíġe féin é
ar sodar.

Ċoṁ luaṫ agus ṫáinig sé ar an dtaoiḃ istiġ de
ḋorus, “A ṁáṫair,” ar seisean, “a leiṫéid
seo. Tá an cleaṁnas déanta!”

“Éist do ḃeul!” ar sise.

“Ó go deiṁin tá,” ar seisean. “Ḃí Seáġan Ceataċ
féin ṫuas ó ċianaiḃ, agus ḃí sé féin agus Séadna
ar feaḋ uair a’ ċloig sa ṗáirc ag caint, agus
