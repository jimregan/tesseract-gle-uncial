Gobnait. – Is beag ná go ndéarfainn leis an nduine uasal
san an rud úd adúḃairt Máire Ṗarṫaláin leis an
ḃfear a rug ím na bliaġna uaiṫi agus gan greim dlíġe
aici air. “Am briaṫar,” ar sise, “gur maiṫ an plan
ifrean do ḃeiṫ ann!”

Peig. – Ó, faire, a Ġobnait. Cá ḃ’fios di ná go
raġaḋ sí féin ann!

Gobnait. – Is dóċa naċ ó ċroíḋe adúḃairt sí é,
aċ an ḟearg do ḃeiṫ uirṫi, agus an ċúis aici.

Síle. – Ba ḋóiċ liom nár ġáḋ d’ aoinne é do
ráḋ leis an nduine uasal do ċuir amaċ na ’c Eóġnaiġ
agus do leag an sgailp orṫa.

Gobnait. – Cad ’na ṫaoḃ, a Ṡíle?

Síle. – Mar déanfaiḋ Dia uaiḋ féin é, molaḋ go
deó leis!

Peig. – Cad a ḋéanfaiḋ Sé uaiḋ féin, a ċuid?

Síle. – An duine uasal úd do ċur go h-ifrean.

Peig. – Cá ḃ’ ḟios, a Ṡíle, ná go ndéanfaḋ an
duine uasal aiṫriġe.

Síle. – Ní ḋéanfaiḋ aiṫriġe an gnó ḋó gan an tiġ
do ċur suas airís agus na ’c Eóġnaiġ do ċur isteaċ ann,
slán foláin, mar ḃíodar ċeana, agus airgead do ṫaḃairt
dóiḃ tar ċeann ar ḋéin sé de ḋíoḃáil dóiḃ.

Cáit. – Ṁaise dearna leat, a Ṡíle. Siní an ċaint
go ḃfuil an crot uirṫi. Is truaġ cráiḋte gan tú
ag déanaṁ na ndliġṫe ḋúinn. Ba ġearr go gcurfá na
h-uaisle ’na gcóṁnuiḋe, agus ba ġáḋ san. Agus cogar,
a Ṗeig, dar ndóiċ ní ḋéinid na daoine uaisle aiṫriġe
i n-aon ċor.

Peig. – Airiú, cad a ċuir an rud san ad’ ċeann, a Ċáit?

Cáit. – ’Sdó, táim ag éisteaċt riaṁ le n-a ndroċ
