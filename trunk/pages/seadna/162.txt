Cáit. – Is dóiċíġe gur ’na ċeann féin a ḃí an
teinneas.

Peig. – ’Na ċeann féin, cad eile?

Cáit. – Am briaṫar go ḃfeaca-sa Séamus so againne
ar an cuma gcéadna fadó, nuair a ḃí an ṁéar ṫeinn
aige. An órdóg ċlé, órdóg a láiṁe, isí ’ḃí
teinn. Ṫáinig speaḃraídí air le neart an teinnis agus
ḃíoḋ sé ag glaoḋaċ ar mo ṁáṫair agus ar Neill, agus
’ġá iaraiḋ orṫa “feuċaint i ndiaiġ an ġarsúin úd
ṫall sa ċúinne, mar go raiḃ órdóg ana ṫeinn aige.”

Nóra. – Seaḋ ansan tú, a Ṗeig.

Peig. – D’ḟanadar tamall maiṫ ag éisteaċt leis aċ
do ṫeip orṫa aon ċaint ḃunúsaċ d’ḟáġail as.

“Cad é do ṁeas air, a Ṁáire?” arsa Séadna leis an
mnaoi ḟrioṫáilte.

“Ní h-é mo ṫuairim go ḃfuil aon ḃaoġal air,”
ar sise. “Is cóṁarṫa maiṫ ar an mbreoiteaċt
na speaḃraídí do ḃeiṫ ċóṁ h-anamaṁail. Ní
ḃraiṫim aon ṁairḃitíġe air. Bíon tart air, aċ ní
tart ró ṁór é, agus tá meiḋg maiṫ ḋá ḃainne agam
d’á ṫaḃairt dó.”

Ṫánadar amaċ as an seómra.

“An ḃfuil aon tuairisg ar Ṡaḋḃ?” arsa Séadna,
“nó an ḃfuil aon ḟios ag aoinne air cad é an treó
baill ’nar ṫug sí a h-aġaiḋ?”

“Ní ḟeacaiḋ aoinne ag imṫeaċt í aċ Pails anso,”
arsa an ḃean ḟrioṫáilte. “Ḃí Pails amuiċ
ar eirġe lae, lar na ṁáireaċ lae an aonaiġ. Ṫug
obair na mbiṫeaṁnaċ, agus an toirmeasg a lean é,
oíḋċe ċollóideaċ do’n ṁnaoi ḃoċt. Ḃí sí
’na suíḋe lasmuiċ de ḋorus an ḃoṫáin ḃig ar an
aṁsgarnaċ. Ċonaic sí an ḃean ag imṫeaċt ón dtiġ
seo agus í ar a cromruaṫar agus caipín a clóca ar a ceann
aici. Cá
