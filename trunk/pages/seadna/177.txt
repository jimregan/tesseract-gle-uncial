Nóra. – Mara mbéaḋ iad do ḃeiṫ ann conus do ċífí
iad?

Peig. – An ḃfeacaís-se féin aon ċeann acu riaṁ, a Nóra?

Nóra. – Ambasa féin ní ḟeaca, buiḋċas le Dia! Aċ is
iomḋa duine ċonaic iad, dar ndóiċ.

Peig. – Inis dom aoinne aṁáin.

Nóra. – Seáġan ua h-Iarlaiṫe. Ḃíos ag éisteaċt leis
’ġá innsint.

Cáit. – Ḋe, an leaṫ-amadán!

Nóra. – Pé ’cu leaṫ-amadán é nó naċ eaḋ do ċonaic
sé an sprid.

Síle. – Canad, a Nóra?

Nóra. – ’S aṁlaiḋ do cuireaḋ ag comáint na mbó
é, tar éis a gcrúiḋte, suas go Túirín an Ċasúrlaiġ,
asdoíḋċe Dia Doṁnaiġ. Ḃí lán an tíġe de ḋaoiniḃ
bailiġṫe ag sguruiġeaċt ann. Ba ġearr gur sgiurd Seáġan
ċúca isteaċ agus sgeón ann agus coinneal ’na ṡúiliḃ
le sgannraḋ agus le h-anḟa.

“Airiú, cad ’tá ort, a Ṡeáġain?” ar siad.

“Ó! an deaṁn mé, go ḃfeaca sprid!” ar seisean.

“Airiú, caṫain a ċonaicís í, a Ṡeáġain?” ar siad.

“Ó!” ar seisean, “i gcóṁrac lae agus oíḋċe – um
ṫráṫnóna mór luaṫ – ba ṫreise ar an lá ’ná ar an
oíḋċe – ní raiḃ sé dorċa – i lár an lae ġléigil
dob’ eaḋ é. Geallaim ḋuit go raiḃ gáiríḋe ann.

“Cad dúḃairt sí leat, a Ṡeáġain?” ar siad.

“An deaṁn mé,” ar seisean, “gur ḟeuċ sí orm go
truaġṁéileaċ.”

“Agus cad duḃraís léi, a Ṡeáġain?” ar siad.


