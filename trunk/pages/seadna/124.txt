Síle. – Agus cad ’na ṫaoḃ nár croċaḋ é?

Gobnait. – ’Seaḋ go díreaċ! Cad ’na ṫaoḃ
nár croċaḋ é! Cad ’na ṫaoḃ nár croċaḋ
M’leaċlainn? Níor croċaḋ. ’Siad na Cárṫaiġ a
croċaḋ, nuair a ḋearḃuiġ M’leaċlainn orṫa an
gníoṁ a ḋéin se féin.

Cáit. – Naċ é Cormac Mac Cárṫa a láṁuiġ Bob
Hutċison, a Ġobnait?

Gobnait. – Isé, nuair a ṡeasaiṁ M’leaċlainn Ó
Duḃagáin ar an dtaoḃ ṫiar de agus ċuir sé beul a
ġuna le n-a ḋrom, agus dúḃairt sé, “Láṁuiġ é,
a Ċormaic,” ar seisean, “nó láṁfad-sa ṫusa!” Agus
dar ndó’, ní raiḃ de Cárṫaiġ ann aċ Cormac. Ní
raiḃ Ceallaċán ná Taḋg ann i n-aon ċor, agus do
croċaḋ an triúr. Agus ní baoġal, a Ṡíle, gur croċaḋ
M’leaċlainn.

Síle. – ’Sdó, go deiṁin, ba ḋóiġ le duine ort-sa,
a Ġobnait, gurab iad na daoine ciontaċa is mó a ṫéiḋean
saor, agus gurab iad na daoine macánta a croċtar. Do croċaḋ
an seanduine ṫiar i n-aice an Ráṫa Ṁóir, agus níor
croċaḋ an ṁuintir a ċroċ é. Do croċaḋ na Cárṫaiġ,
agus níor croċaḋ M’leaċlainn. Níor croċaḋ Doċtúir
de Faoite.

Gobnait. – Ar airiġis riaṁ, a Ṡíle, cad dúirt sean
Ṡeón Léadar leis an ḃfear oibre? “Duine macánta iseaḋ
mise,” arsa ’n fear oibre. – “Duine macánta!”
arsa Seon. “Imṫiġ uaim, a ḋuine ṁacánta!” ar
seisean. “Ní ḋéanfaḋ duine macánta mo ġnó-sa i
n-aon ċor.”

Peig. – Fan leat go fóil, a Ġobnait.

“Tá sé ar naisg aici,” arsa ’n sagart, “agus is mór
an truaġ é. Aċ cad ’tá le déanaṁ againn?”

“Cad a ḃéaḋ le déanaṁ againn,” arsa Seáġan, “aċ
