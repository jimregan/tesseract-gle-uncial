d’iaraiḋ feuċaint ar an liaṫróid, agus neart an tsoluis
ag baint na súl as.

“Is leat-sa é,” ar sise.

“Cad do ḃéarfaḋ gur liom-sa é?” ar seisean.

“Siné an gníoṁ a ḋéinis ar maidin indiú,” ar sise,
“an gníoṁ is uaisle d’ár déineaḋ i n-Éirinn le
fada.’

“Cad é an gníoṁ uasal so a ḋéineas-sa ar maidin indiú,
airiú?” ar seisean.

“Do ḋéinis,” ar sise, “an ḃean is fearr i n-Éirinn
do ċur ód’ ċroíḋe ar son an tSlánuiġṫeóra.”

“Cad é mo leiġeas air?” ar seisean. “Conus
ḋ’ḟéadfainn a leiṫéid d’éagcóir a ḋéanaṁ ar
a leiṫéid de ṁnaoi?”

“Do sgarais le n-a leiṫéid de ṁnaoi níos túisge ’ná
a ḋéanfá a leiṫéid d’éagcóir,” ar sise.

Le n-a linn sin do ḋéin sí air suas agus do ċuir sí an
slaḃra ar a ṁuineál. agus do ċuir sí an tseóid isteaċ
’na ḃrollaċ, ar aġaiḋ a ċroíḋe.

“Coimeád ansan é,” ar sise, “agus an cás is cruaḋa
a ḃéarfaiḋ ċoíḋċe ort, agus an greim is géire a
ṫiocfaiḋ ort, ní ċaillfiḋ ar do ṁisneaċ.”

Ní túisge a ċuir sí a láṁ isteaċ ’na ḃrollaċ
’ná a ṁoṫuiġ sé mar a ṗleusgfaḋ rud éigin ’na
ḋá ċluais. D’imṫiġ an ceó. Do ġeal an spéir agus
an talaṁ. D’imṫiġ an ḃuile ḃuarṫa as a aigne,
agus ḃí a ċroíḋe féin airís aige.

Ní túisge a ḃí an focal deirineaċ ráiḋte aici-si
’ná ṫáinig ceó éigin bán ’na tímpal a ċlúdaiġ
ó n-a raḋarc í, agus ansan do leaṫ an ceó amaċ agus
ní raiḃ sí ann.

D’ḟeuċ sé ’na ṫímpal ar an spéir agus ar an
dtalaṁ. Ḃí a aigne ċóṁ suaiṁneasaċ agus a ḃí
sí riaṁ i gcaiṫeaṁ a ṡaoġail aige. D’ḟeuċ sé
anonn ar an sráid, anonn
