“An deaṁn mé,” ar seisean, “gur ċuiṁniġeas gur
ḃ’ḟearr ruiṫ.”

“Cad é an saġas í, a Ṡeáġain?” ar siad.

“Tá,” ar seisean, “sprid ṁuice, i ḃfuirm ḃuímpéise
stoca.”

Cáit. – Aililliú! Airiú, cad a ċonaic sé, a Nóra?

Nóra. – Siní díreaċ an ċeist a ḃí acu go léir ’á
ċur ar a ċéile, nuair cia ḃuailfeaḋ ċúca isteaċ aċ
aṫair Ṡeáġain agus cóta-mór liaṫ air agus a ċaipín
breac air. Ní túisge ċonaic Seáġan an caipín breac ’ná
a ċuir sé liúġ as. “Ó!” ar seisean, “sidí ċúgaiḃ
isteaċ í!”

“Ṁaise duig ionat! a amadáin!” arsa ’n t-aṫair.

Cáit. – Agus cá raiḃ an ṁuc, airiú?

Nóra. – Ambasa aċ ní ḟeadar, a Ċáit, aċ gurab ṡin
é tuairisg a ṫug sé féin ar an sprid a ċonaic sé.

Peig. – Is dóċa gurab aṁlaiḋ ’airiġeaḋ sé daoine
’ġá ráḋ gur ṁeasa sprid d’ḟeiscint i ḃfuirm
muice ’ná i ḃfuirm aon ainṁíġe eile, agus nuair a
ḃí an sgannraḋ air gur ċeap sé gur rud i ḃfuirm muice
a ḃí ann.

Cáit. – Agus dar ndóiċ dúḃairt sé féin gur rud i
ḃfuirm ḃuímpéise stoca do ċonaic sé, nuair a ċonaic
sé an caipín breac agus an cóta mór liaṫ.

Nóra. – Andaiġ, ní ḟeadar-sa cad a ċonaic sé ná cad
a ċeap sé a ḃí ann, aċ siúd é adúḃairt sé, “sprid
ṁuice,” ar seisean, “i ḃfuirm buímpéise stoca.”

Cáit. – Ḋe, greadaḋ ċuige, an breallán! Mura mbéaḋ
é ḃeiṫ i n-a amadán déarfainn gur ṁaiṫ an sgéal
cuid de’n ḟuip úd a ṫaḃairt dó. B’ḟéidir go
mbainfeaḋ san cuid de na speaḃraídíḃ de.


