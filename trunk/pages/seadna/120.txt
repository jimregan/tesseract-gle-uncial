liom, luaṫ nó mall. Dá mbeiṫeá am’ ċás, a Aṫair,”
ar seisean, “ní ró ṁaiṫ do raġaḋ sé ḋuit Saḋḃ
Ḋiarmuda ḃeiṫ ag magaḋ fút ar an gcuma so.”

“Ní’l Saḋḃ ag magaḋ fé aoinne aċ fúiṫi féin,
a Ṡeáġain,” arsa ’n sagart. “Aċ ar a ṡon san,
áṁ, is fíor ḋuit gur mór an truaġ gan smaċt a ċur ar
a leiṫéid dá mb’ḟéidir é. Agus anois a ċuiṁniġim
air, ní dóċa go raġaḋ Diarmuid suas ċóṁ dána go tiġ
Ṡéadna, ’ġá ḟiafruiġe ḋe cad a ċeap sé ḋéanaṁ
i gcóir na Máirte, mura mbéaḋ go raiḃ ceart nó teidiol
éigin aige.”

“Agus feuċ féin, a Aṫair,” arsa Seáġan, “cad é
an saġas freagra ṫug Séadna air. ‘Ní’l aon ḟonn
pósta orm,’ ar seisean, ‘agus ní ḃeiḋ go fóil’;
díreaċ fé mar a deurfaḋ sé, ‘ní’lim ollaṁ fós ar
an ngeallaṁaint úd do ċóṁlíonaḋ.’”

“Ambasa, a Ṡeáġain,” arsa ’n sagart, “ní deirim
ná go ḃfuil an ceart agat. Tá sé ar naisg aici, agus is
mór an truaġ é.”

Síle. – Óṁais’, óṁais’, óṁaise! Feuċ air sin mar
obair! Cad é an donas a ḃí ag baint a meaḃraċ díoḃ? Dar
ndó’, tá a ḟios ag an saoġal go ndeurfaḋ sé an méid
sin cainte agus gan aon ġeallaṁaint a ḃeiṫ air. Ba ḋeas
an ḃeirt iad! Cad é an díoḃáil dom aċ an sagart féin.

Cáit. – Is dó’, feuċ, a Ṡíle, a ċuid, ní raiḃ
aon eólas acu ar rún Ṡéadna, ná aon ċoinne ar biṫ acu
le n-a leiṫéid. Dá mbéaḋ, b’ḟéidir go dtuigfidís
an sgeul ċóṁ maiṫ agus ṫuigimíd-ne é. Aċ conus
ḟéadfaḋ aoinne cuiṁneaṁ air? Níor inis sé d’aoinne
beó é. Níor ṫráċt sé amaċ as a ḃeul air le h-aoinne
dár ṁair riaṁ, ó’n gcéad lá go
