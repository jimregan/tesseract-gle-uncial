Ḃuaċaillíḃ Bána go raiḃ a ainim sa ṗáipeur san,
agus nuair a raġaḋ an cóisde go Tráiġ-Lí go gcurfaí
armáil amaċ, agus aon ḟear go raiḃ a ainim sa ṗáipeur go
mbéarfaí air agus go gcroċfaí é. Isé rud a ḃeartuiġeadar
’ná teaċt roimis an gcóisde agus an páipeur a ḃaint
amaċ ar ais nó ar éigin. Nuair a iaradar an páipeur isé
rud a ḋéin an fear a ḃí ’na ġárda ’ná caiṫeaṁ
leó. Ḃí arm teine acu-san ċóṁ maiṫ agus ḃí aige-sin,
agus do ċaiṫeadar leis, agus do ṫuit sé marḃ ar an
mbóṫar. Ar maidin lar na ṁáireaċ do ḃuail amaċ ar an
mbóṫar seanduine boċt a ḃíoḋ ag aeḋreaċt i gcóṁgar
na h-áite, agus nuair a ċonaic sé an duine marḃ do stad sé
ag feuċaint air agus sgárd ’na ṡúiliḃ. Le n-a linn sin
do ṫáinig an t-arm dearg suas, agus do rugaḋ ar an seanduine
boċt, agus do cuireaḋ suas croċ láiṫreaċ ċun a ċroċta.

Síle. – Agus cad ċuige é ċroċaḋ gan ċúis?

Gobnait. – Ambasa, a Ṡíle, ba ċuma leo súd cia’cu a
ḃí cúis ċuige nó ná raiḃ. Seanduine boċt simplíḋe
dob’ ea é, gan ṗeacaḋ. D’iar sé an sagart a ṫaḃairt
ċuige, agus do tugaḋ. Nuair a ḃí a ḟaoistin déanta
aige, agus iad ’ġá ḃreiṫ suas ċun na croiċe, ḃí sé
ag tuitim i gceann a ċos le sgannraḋ. Ní ḟéadfaḋ sé
siúḃal ná seasaṁ. Ansan do laḃair an sagart leis agus
dúḃairt sé, “Ní fiú ḋuit a leiṫéid sin d’eagla
ḃeiṫ ort,” ar seisean. “Ní túisge do sgarfaiḋ anam
le colainn agat ar an gcroiċ ’ná ḃeiḋ aoiḃneas na
ḃFlaṫas agat láiṫreaċ.” – “An ndeirean tú liom
é?” arsa ’n seanduine boċt. – “Deirim gan aṁras,”
arsa ’n sagart. “Tá Íosa Críost agus
