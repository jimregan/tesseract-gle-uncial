“an ḃfeacaiḋ aoinne riaṁ a leiṫéid? Ċóṁ
siúrálta agus tá bianna ar ṁaide bacaiġ, tá sí
imṫiġṫe síos go tiġ Ḋiarmuda Léiṫ ag críoċnuġaḋ
an ċleaṁnais! Agus cad a ḋéanfad? Cad a ḋéanfad i
n-aon ċor? Ní ċeadóċainn ar ór na cruinne Séadna d’á
ṗósaḋ leis an ansgian mná san. Ó! Ó! Ó! Cad a ḋéanfad
i n-aon ċor? Ṁeasas go raiḃ ciall agam’ ṁáṫair,
agus dar ndóiċ ní’l fasg aici agus a leiṫéid sin de
ċleaṁnas a ḃeiṫ idir láṁaiḃ aici. Ní’l rud ar
biṫ agam le déanaṁ aċ an t-aon rud aṁáin, an talaṁ
do ċur díom síos láiṫreaċ bonn, agus an cleaṁnas a
ḃriseaḋ sul a mbéiḋ sé ró ḋéanaċ. An stiúsaiḋe
mí-náireaċ mór-ċúiseaċ! Huṁṫ! Is beag an iongnaḋ
feuċaint ċríonna ċaiṫte aige! Ní ḟeadar ó ṫalaṁ
an doṁain cad é an greim atá acu air. Ní h-éidir gurab
aṁlaiḋ a ḃéaḋ sé tar éis ceangail nó geallaṁna
éigin a ċur air féin agus go mbéidís anois a d’iaraiḋ
airgid do ḃaint amaċ? Ḃíomair go léir ag magaḋ fé
Ḋiarmuid an lá úd a ċuaiḋ sé suas. B’ḟéidir
go raiḃ a ḟios aige féin cad a ḃí ar siúḃal
aige. ‘Ní’l sprid ná púca gan fios a ċúise aige
féin.’ Agus feuċ, ní dúḃairt Séadna, ‘Ní ṗósfad
í,’ aċ, ‘Ní’l aon ḟonn pósta orm.’ B’ḟéidir
ná tiocfaḋ briseaḋ an ċleaṁnais ċoṁ saoráideaċ
ċúgam agus ċeapas é. – Agus feuċ, airiú! Sidé anso
mé ag cur agus ag cúiteaṁ, agus b’ḟéidir an cleaṁnas
d’á ċríoċnuġaḋ agam’ ṁáṫair. Nár ċúitiġṫear
a saoṫar léi! Mura deaġ-ċóṁarsanaċ atá sí!”

Ḃí sé páirc ó’n dtiġ sul a raiḃ an maċtnaṁ
déanaċ san críoċnuiġṫe aige, agus é ag déanaṁ ceann ar
aġaiḋ síos ar ṫiġ Ḋiarmud’ Léiṫ, agus é ag cur
na slíġe ḋé ċóṁ tiuġ i n-Éirinn agus ḃí sé sa
ċois ḃacaċ í ċur dé. Ba ġearr go raiḃ sé ar aġaiḋ
tíġe Ḋiarmuda amaċ agus saoṫar air.


