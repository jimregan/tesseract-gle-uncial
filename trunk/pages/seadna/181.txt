san d’á innsint do ḋaoiniḃ ní ġlacaid cóṁairle agus
ní’l aon ṁaiṫ am’ ċaint. Ní h-aon tairḃe ḋom
ḃeiṫ leó.”

“Agus, a Aṫair,” arsa Diarmuid, “conus a fuair sí
amaċ cearc do ḃeiṫ ag glaoḋaċ sa tiġ seo? Nó conus
a fuair sí amaċ Saḋḃ do ḃeiṫ as baile? Nó conus a
fuair sí amaċ go raḃas-sa féin i gcontaḃairt?”

“Fiannaiḋeaċt! a Ḋiarmuid,” arsa ’n sagart. “Ní’l
aon níḋ is usa ’ná neiṫe de’n tsórd san d’ḟáġail
amaċ nuair a ċeapfaḋ duine a aigne ċuige. Ná raiḃ a
ḟios ag an ndúṫaiġ cad é an t-éirleaċ do déineaḋ anso
lá an aonaiġ? Ná raiḃ a ḟios ag an ndúṫaiġ Saḋḃ
do ḃeiṫ as baile agus tusa do ḃeiṫ ad’ luíġe le
h-éagcruas? Slán beó mar a n-innstear é! Cad é an bac a
ḃí uirṫi bualaḋ anso agus ansúd imeasg na ndaoine agus
eólus d’ḟáġail ar gaċ aon rud a ḃain leat? Is breáġ
bog an tslíġ é ċun airgid d’ḟáġail.”

“Aċ conus ġeaḃaḋ sí amaċ cearc do ḃeiṫ ag
glaoḋaċ sa tiġ, a Aṫair?” arsa Diarmuid.

“Is dóċa,” arsa ’n sagart, “dá mbeaḋ cearc ag
glaoḋaċ sa tiġ ná béaḋ aon ḃac uirṫi teaċt suas
leis an méid sin eóluis aċ ċóṁ beag agus ḃí uirṫi
teaċt suas leis an gcuid eile.”

“Dá mbéaḋ cearc ag glaoḋaċ sa tiġ!” arsa
Diarmuid. “Dar ndóiċ, a Aṫair, mura mbéaḋ go raiḃ
ní dóċa go ndéarfaḋ sí é.”

“Is neaṁníḋ ci’acu,” arsa an sagart. “Is obair
leanbaiḋe aon tsuím do ċur ’na leiṫéid de sgéal. Aċ
ba ṁaiṫ liom a ḟios do ḃeiṫ agam ar airiġ aoinne
eile an ċearc so ag glaoḋaċ.”

“Níor airiġeas-sa féin í,” arsa Diarmuid, “agus ní
