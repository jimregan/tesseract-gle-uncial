ní baoġal gur ḃuail, ná gur ṁoṫuiġeadar é, aċ ba
ḋóiġ leat go dtuitfeaḋ an t-anam tur te as na daoine a
ḃí ag feuċaint ar an spórt.

Ní ḃfuair Séadna aon tsult ann. Ḃí iomarca iongnaḋ air.

“A Ṁiċíl,” ar seisean le Micil, “imṫiġ suas ċóṁ
géar agus tá sé ad’ ċosaiḃ, agus abair le Diarmuid
Liaṫ go n-oirean dom laḃairt láiṫreaċ leis.”

Do ġluais Micil. Sul a raiḃ sé leaṫ na páirce suas do
ḃuail Diarmuid uime, agus d’ḟilleadar.

“Cé h-é sin i n-aonḟeaċt le Saḋḃ?” arsa Séadna.

“Ambasa, a Ṡéadna,” arsa Diarmuid, “ní’l puínn
aiṫne agam-sa air, aċ gur duine uasal é ó i n-aice an
ḃaile ṁóir.”

“Cad é an ainim atá air?”

“Síogaiḋe Mac Giolla Ṗádraig a ṫugaid a ṁuintir
air.”

“Cé h-iad a ṁuintir?”

“Triúr eile uaisle a ṫáinig le n-a ċois.”

“Cad a ṫug anso iad?”

“Ṫánadar ar an aonaċ.”

“Cad ċuige?”

“Ag ceannaċ eaċraḋ do’n rí.”

“Caṫain a ṫánadar?”

“Um ṫráṫnóna arú indé.”

“Cár ċaiṫeadar an aimsir ó ṡin?”

“Ḃídís amuiċ forṁór an lae, aċ is agam-sa a
ṫugaidís an oíḋċe.”

“Cad é an fuadar é seo fé Ṡaḋḃ?”

“Cleaṁnas atá socair idir í féin agus Síogaiḋe Mac
Giolla Ṗádraig.”


