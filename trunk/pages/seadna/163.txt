dtaḃarfaḋ sí a h-aġaiḋ aċ ar an mboṫán agus gan
aon ċoinne aici Pails do ḃeiṫ ’na suíḋe ċóṁ
moċ. Níor ṫug sí Pails fé ndeara go dtí go raiḃ sí
buailte léi. D’ḟeuċadar ar a ċéile. Níor laḃair aoinne
acu. Is anaṁ a laḃrann Pails aċ nuair laḃarṫar léi,
agus an uair sin féin ní ró ṫapaiḋ ċuige í. Ċuir
Saḋḃ an bóṫar soir ó ṫuaiḋ di, ar a cromruaṫar,
bóṫar an ḃaile ṁóir. Ní feacaṫas ó ṡin í beó
’ná marḃ, agus níor airiġeas go ḃfeacaiḋ aoinne eile
í an ṁaidion san aċ Pails anso.”

“Cad ’na ṫaoḃ nár laḃrais léi, a Ṗails?”
ars Cormac.

“Ṁaise, ní ḟeadar,” arsa Pails, go ríġin.

“Ċóṁ siúrálta agus atá bianna ar ṁaide bacaiġ,”
arsa Cormac, “is i ndiaiġ an tSíogaiḋe atá sí
imṫiġṫe agus ní le gráḋ ḋó é, ’ná mar ṁaiṫe
leis. Is iomḋa cleas glic do ḋéin sé i gcaiṫeaṁ a
ṡaoġail, aċ ḃeirim mo láṁ a’s ṁ’ ḟocal dó gurab
é cleas is teinne ḋó d’ár ḋéin sé riaṁ an bob a
ḃuail sé ar Ṡaḋḃ lá an aonaiġ. Má’s ’na ḋiaiġ
atá sí imṫiġṫe, agus iseaḋ, dá dtéiḋeaḋ sé
isteaċ i bpoll tráṫair i ḃfolaċ uaiṫi ní ḋéanfaiḋ
sé an gnó ḋó. Tiocfaiḋ sí siúd suas leis agus cuirfiḋ
sí caraḃat caol air, ċóṁ siúrálta agus atá sgórnaċ
air. Bain an ċluas anuas ó’n gceann díom mura gcuiriḋ. Is
dóiċ liom dá mbéaḋ a ḟios aige cad é an saġas í go
ngeaḃaḋ sé ṫáirse. Tá sé déanaċ anois aige.”

“Éist, a Ċormaic, éist!” arsa ’n ḃean
ḟrioṫáilte. “Ná bí ag magaḋ fút féin. Cad é an gnó
ḃéaḋ ag Saḋḃ go dtí an baile mór? Cad ḟéadfaḋ
sí ḋéanaṁ ann? Cia air go ḃfuil aiṫne aici ann? Conus
ġeaḃaḋ sí eólus tríd an gcaṫair sin, ná raiḃ sí
riaṁ i ngioraċt céad míle ḋi? Agus gur dóċa ná fuil
oiread agus
