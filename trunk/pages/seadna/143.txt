é ċomáint as a ṁeaḃair, ḃí sé ċoṁ maiṫ agat
an cogar a ṫugais ’na ḋiaiġ san dó a ṫaḃairt an
uair sin dó, dá mba ṁaiṫ leat an gnó a ḋéanaṁ sa
ċeart. Níor ḋéinis. Do sgaoilis ṫart an aimsir go dtí go
raiḃ mo ċuid airgid taḃarṫa uaim agam, agus an claḋaire
imṫiġṫe. Ní ḟéadfaḋ duine d’á aicme féin an sgéal
a ṡocaruġaḋ ḋó níos deise ’ná a ṡocaruiġis dó
é. Pé ball ’na ḃfuil sé anois, ní foláir nó tá sé
buiḋeaċ díot. Daoine á ṁaoiḋeaṁ gur ḃuaḋais-se
ar an saoġal mór le géar-ċúis! ’Seaḋ go díreaċ!”

An ḟaid a ḃí an méid sin cainte ar siúḃal, ḃí Séadna
’na ṡeasaṁ ar aġaiḋ na beirte amaċ. A ḋá láiṁ
lastiar d’á ḋrom. É ag feuċaint anonn ar an ḃfalla,
agus gur ḋóiġ leat go raiḃ raḋarc tríd an ḃfalla
aige ar rud éigin a ḃí lastiar de. A ḋá ṡúil ar
dian-leaṫaḋ, agus gur ḋóiġ leat orṫa gurab aṁlaiḋ
a ċídís raḋarc éigin ná feiceaḋ súile aon duine
eile. Gan cor aige ḋ’á ċur d’á ċeannaċaiḃ. Gan cor
aige ḋ’á ċur d’aon ḃall d’á ḃallaiḃ beaṫa,
aċ ċóṁ beag agus dá mbéaḋ sé gan anam gan anál.

Nuair a ċíoḋ daoine sa ṁaċtnaṁ san é, ḃíoḋ
sórt sgáṫ agus eagla orṫa roimis. D’ḟeuċ
Saḋḃ air. D’éist sí, d’á ṁéid buinne a ḃí
fúiṫi. D’ḟeuċ sí airís air, agus am briaṫar gur
ḋruid sí uaiḋ anonn tamall.

Níor ḋóiġ leat air-sin gur airiġ sé focal uaiṫi an
ḟaid a ḃí sí ag caint, ná gur ṫug sé fé ndeara gur
stad sí, ná gur ḋruid sí uaiḋ.

Ḃi tuitim na h-oíḋċe ann. Ḃí Cormac agus a ṁuíntir
gan filleaḋ. Ḃí cuid de na daoiniḃ d’imṫiġ leó agus
nár ḟéad coimeád suas leó, ag teaċt tar n-ais i ndiaiġ
a ċéile. Cuid acu ’ġá ráḋ go raiḃ beirṫe ar na
biṫeaṁnaiġ agus cuid acu ’ġá ráḋ ná raiḃ. Ḃí
gasra acu bailiġṫe ar lár an ḃóṫair ar aġaiḋ tíġe
