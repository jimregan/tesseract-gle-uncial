Ḃíos ’ġá ċuiṁneaṁ go mb’ḟéidir go gcaiṫfeaḋ
sí an t-uisge te idir an dá ṡúil air.

Nóra. – Airiú, cad é an ḃeann a ḃéaḋ aige siúd ar
uisge te, agus a ṫeó atá an áit as a dtáinig sé?

Cáit. – Tá buaiḋte aici ort, a Ġobnait.

Gobnait. – Tá glan. Ní déarfad a ṫuille.

Síle. – Is maiṫ é sin. Ba ġearr go mbéaḋ eagla ag
teaċt orm. Ba ṁór an truaġ Séadna boċt agus a leiṫéid
d’ áiriṫe roimis amaċ.

Gobnait. – Cá ḃfios duit-se, a Ṡíle, ar ḃ’
áiriṫe é?

Síle. – Conus é sin, a Ġobnait?

Gobnait. – Cá ḃfios duit ar ṫáinig sé ċoíḋċe?

Síle. – ’Ḋe, naċ air sin a ḋéin sé an margaḋ?

Gobnait. – B’ḟéidir, mar adúḃairt Cáit ó ċianaiḃ,
gur cuireaḋ sgannraḋ ró ṁór air, nuair a baineaḋ an
ḃúirṫ úd as, agus ná tiocfaḋ sé airís ag éileaṁ
a ṁargaiḋ le h-eagla go mbainfí búirṫ eile as.

Síle. – ’Gcloistí! Ar ṫáinig, a Ṗeig?

Peig. – Fan leat go fóil, a Ṡíle, a ċuid, agus béiḋ
an sgeul go léir agat díreaċ fé mar a ṫuit sé amaċ.


