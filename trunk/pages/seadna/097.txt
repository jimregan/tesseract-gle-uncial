iongnaḋ ar gaċ aoinne a ráḋ go bpósfaḋ sé Siún.

Gobnait. – Is aṁlaiḋ a ḃí sgata áilteóirí
cruinniġṫe ṫoir ag ceardċain Ṁicil Gaḃa, agus ḃí
Diarmán ann. Ḃíodar ’ġá ráḋ go raiḃ feircín óir
fé ċeann na leapṫan ag an gCaoilteaċ tar éis teaċt ṫar
faraige ḋó. “Níor ḃ’ḟearra ḋuit rud a ḋéanfá,
a Ḋiarmáin,” arsa duine acu, “’ná cleaṁnas a
ḋéanaṁ dó.” – “Cia leis go laḃarfainn?” arsa
Diarmán. – “Le Taḋg Bán,” arsa fear eile. Do liúġadar
go léir agus do ġáireadar. Ċeap seisean gur ag molaḋ an
ċleaṁnais a liúġadar. Siúd amaċ é agus soir go tiġ an
Ċaoiltiġ. “A Ċaoiltiġ,” arsa Diarmán, “tá cleaṁnas
déanta agam duit.” – “Go ḃfágaiḋ Dia do ṡláinte
agat, a Ḋiarmuid,” arsa ’n Caoilteaċ, “agus gan a
ḟaid sin de luíġeaċán na bliaġna ort! Cia h-í féin?”
– “Go réiḋ, go réiḋ, a Ċaoiltiġ! Is cuma ḋuit
fós cia h-í féin. Ní’neósfad duit cia h-í féin. Ní
ṫráċtfad ar a h-ainm leat ċun go mbéiḋ a ḟios agam
an ḃfuilir ollaṁ agus ceapaiṫe ar ṗósaḋ.” –
“Táim ollaṁ agus lán-ċeapaiṫe,” ar seisean. –
“Tá go maiṫ,” arsa Diarmán. “’Neósfad an méid
sin dóiḃ,” agus d’imṫiġ sé. Siúd siar é go tiġ
Ṫaiḋg Ḃáin. Ní raiḃ istiġ roimis aċ Siún. “A
Ṡiún,” ar seisean, “tá cleaṁnas déanta agam duit.”
– “Nár ċúitiġṫear do ṡaoṫar leat!” ar sise. –
“Cúiteóċṫar,0 ar seisean. “Tá feircín óir fé ċeann
na leapṫan aige.” – “Tá; agus feircín gaoiṫe fé
ċosaiḃ na leapṫan agat-sa! Cá ḃfaiġeaḋ sé é?” –
“É ṫaḃairt leis tar faraige,” ar seisean. – “Airiú,
an é an Caoilteaċ atá ar siúḃal agat?” ar sise. –
