ceannuiġṫe aige, agus d’iar sé orm trí ċéad púnt
do ṫaḃairt dó ad’ ainim-se, a ríġ, agus ṫugas dó
é. Is ar éigin a ḃí sé taḃarṫa ḋó agam nuair a
fuair Séadna amaċ gur ḃiṫeaṁnaċ é agus a ċuir sé
Cormac ’na ḋiaiġ. Aċ do ṫeip ar Ċormac teaċt suas
leis. Agus dar ndóiċ ní h-iongnaḋ gur ṫeip agus é anso
istiġ go seasgair agus gruaig ḟada liaṫ air agus féasóg
ḟada liaṫ. Feuċ air sin!’

“‘Go réiḋ, a ’nġean ó,’ arsa ’n ríġ. ‘Cé
h-é Cormac?’

“‘An báille atá againn, a ríġ,’ ar sise.

“‘Cá ḃfuil sé anois?’ arsa ’n ríġ.

“‘Tá sé amuiċ ag an ngeata, a ríġ,’ ar sise.

“‘Tugtar isteaċ é,’ arsa ’n ríġ.

“Do tugaḋ isteaċ é. Agus go deiṁin, a Aṫair, deir Uilig
de Búrc, dá mba ná béaḋ agat aċ aon ġáire aṁáin
go ndéanfá é dá ḃfeicfeá an dá ṡúil a ṫáinig do
Ċormac agus an iongnaḋ agus an alltaċt agus an t-uaṫḃás
a ṫáinig air, nuair a ċonaic sé Saḋḃ ar a glúiniḃ
os cóṁair an ríġ agus an sgraiṫ gruaige agus féasóige
úd ’na láṁaiḃ aici agus a clóca laistiar dí ar an
úrlár, agus an fear a ḃí ag siúḃal an aonaiġ léi,
ansúd ṫuas gaḃṫa, agus fear na tuaġa ’na ṡeasaṁ
laistiar dé, ollaṁ ar a ċeann do sgoltaḋ leis an dtuaiġ
dá gcuireaḋ sé cor dé.

“‘A ḃáille,’ arsa ’n ríġ, ‘cé h-é sin?’

“‘Siné, a ríġ,’ arsa Cormac, ‘an fear ċeannuiġ
na capaill ar aonaċ an Tobair sa Ṁuṁain agus do ḋíol
an t-airgead bréagaċ asta. Ḃí ceaṫrar acu ann, agus do
rugaḋ ar ṫriúr acu. Aċ do ṫeip orainn teaċt suas leis
seo. Agus ní deirim go ḃfuil aon ċúinne sa ċaṫair seo,
ná is dóċa i n-Éirinn, gan daoine anois ann ar a lorg. Ní
mór sgéala do ċur amaċ
