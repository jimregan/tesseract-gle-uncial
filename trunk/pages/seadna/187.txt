
CAIBIDIOL A DÓ A’S FIĊE.

Fear géagaċ slinneánaċ, buíḋe, dob’ eaḋ an tíncéir
mór. Fear lom láidir. Ḃí iaraċt de rian na bolgaiġe
ann, agus ní raiḃ puínn féasóige air. Ḃí sé iaraċt
bolg-ṡúileaċ. Ḃí sé fadṡrónaċ, faidleicneaċ,
deaġ-ċúmṫa ’na ḃeul agus ’na ċorán. Ḃíoḋ
fáilte ins gaċ cuideaċtain roimis mar ní ḃíoḋ sé
ċoíḋċe aċ ag déanaṁ spóirt agus suilt agus caiṫeaṁ
aimsire d’á mbíoḋ láiṫreaċ.

Ḃuail sé ċúca isteaċ agus ní túisge ċonaic sé an
sagart ’ná a ṫaraing sé siar beagán. Do ṡnap sé an
cáibín d’á ċeann agus do noċt sé an t-éadan buíḋe
maol a ḃí air. Agus is air a ḃí an multaċán mór cinn
agus é go cíorḋuḃ agus go cas.

“Déin ar t’ aġaiḋ, a Ṗádraig, a ṁic ó,” arsa
’n sagart, agus é ag gáiríḋe. “Ní baoġal duit,” ar
seisean. “B’ḟéidir,” ar seisean, “go ḃféadfá-sa
tuairisg éigin do ṫaḃairt dúinn i dtaoḃ an ráfla so
atá ar siúḃal tímpal Ṡaḋḃ Ḋiarmuda agus Ċormaic
Báille.”

“Fágaim le h-uaḋaċt, a Aṫair,” arsa ’n tíncéir,
“gurab ṡiné díreaċ a ṫug anso anois mé, agus gur
lag a ṡíleas go mbéaḋ tusaċ agat’ onóir orm. Ní
fearr ḃeiṫ ag caint air, ’sé mo ṫuairim láidir ná
féadfaḋ spideóg iasaċta teaċt isteaċ sa ṗaróiste a
gan ḟios duit.”

“D’á ġéire beirt againn, a Ṗádraig,”
arsa ’n sagart, “ní gáḋ ḋúinn ḃeiṫ ró
ṁaoiḋṁteaċ. Ḃain Murainn tusaċ díom-sa féin agus
ba ró ḋóbair dí aṫ iompáil do ċur ar an nduine mboċt
so le n-a cuid
