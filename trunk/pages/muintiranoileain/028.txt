ċroicinn air aċ go bé go raḃ sé ag breaṫnuġaḋ
Ḋoṁnaill, agus Doṁnall ag obair leis agus
ag cognaḋ leis, agus é coṁ stuamḋa le
breiṫeaṁ i gcuma.

"`When did ye see her last?' ar
seisean.  Ṫóg Doṁnall a ċeann.

"`I see her now,' ar seisean, ag croṫaḋ
a ċinn ar an doras.  Sgríoḃ an péas ar feaḋ
bomaite beag.

"`How much corn have ye?'

"`A handful,' arsa Doṁnall.

"Sgríoḃ an péas rud eiġinteaċt.

"`How much potatoes?'

"`A mouthful.'

"`How many cows?'

"`Wan profligate.'  Agus sin ar ḟiafruiġ
sé."

"Wan profligate," arsa Briġid, "cá
ḃfáġann sé na focla ar ċor ar biṫ?"

D'éiriġ geal-ġáiriḋe ag an doras.  Ṫóg
Briġid a ceann ó'n sgríobaḋ.  Ṫáinig triúr
girseaċ isteaċ.  Ḃí Siuḃán Ṁánuis ar
ṁnaoi acú.  Ba iad Anna Neillí agus a
deirḃṡiúr an ḃeirt eile.

"Aníos liḃ," arsa Briġid.  "Cnup do
ċosa, a Ḟeiḋlimiḋ Uí Ḃaoiġill, agus leig
díoḃṫa a gcuid stól a ṫaḃairt isteaċ."

"'Ċead acú suiḋe in mo ṁullaċ," arsa
Feiḋlimiḋ.
