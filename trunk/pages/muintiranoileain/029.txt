"Ḃéaḋ stól bog acú nuair a ḃeiṫeá ṫusa
acú," arsa Briġid, "agus na cnáṁa ag dul
fríd an ċroiceann agat mar ḃéaḋ bó a
mbéaḋ an crupán uirṫí."

"Ċan aċan duine a dtig leis a ḃeiṫ coṁ
coṫuiġṫe le sgadán Bealtaine, do ḋálta-sa,"
arsa Feiḋlimiḋ, ag taḃairt malairte daoiṫe.

Ṗloduiġ sgaifte eile de'n aos óg isteaċ.
Luiġ na fir ṫart ar an urlár.  Ṡuiḋ na
girseaċaí ar stóltaí agus ar ċaṫaoireaċa
agus ar an tábla.  Ṫug Feiḋlimiḋ Ó Baoiġill
anuas melodeon agus ṫoisiġ sé a ḃualaḋ air.
Níorḃ' ḟada go raḃ ḋó nó trí lánaṁaineaċa
ar an urlár, ag daṁsa.  Ḃí croiḋe sásta ag
Toirḋealḃaċ Ó Duḃgáin an oiḋċe sin nuair a
d'ḟág sé slán codlata ag Siuḃán Ṁánuis ag
tóin ċlampa na mónaḋ.
