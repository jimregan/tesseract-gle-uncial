Ċrom sí a ċuartuġaḋ an ċloċ ḟaoḃair.
Ṡeasuiġ sé isteaċ i n-aice léiṫe, agus
ṗioc sé pionna gruaige amaċ as a ceann.

"Seo, 'doṁ sin arais," ar sise, ag
éirġe 'n-a seasaṁ agus an ċloċ ḟaoḃair i
n-a láiṁ, "nó mur' dtugaiḋ ní ḃfuiġiḋ tú
seo.  Tá mé ró-ġann mar tá mé."

Brúiġeaḋ siar caṫaoir ins an tseomra.

"Go luaṫ bíoḋ a ḟios agat," ar seisean,
ag tarraingt ar an doras.

Ḃí aoiḃ uirṫí leis nuair a ṫionntuiġ sé
uaiṫe.

Ḃí sé mall nuair a ṫáinig Toirḋealḃaċ
'n a' ḃaile as na páirceannaí.  Ḃí an lamp
lasta toiġ Ṁánuis Uí Ḋoṁnaill.  Ba léar
dó Siuḃán ag ceann an tábla agus í ag toċart-
uġaḋ cuta snáṫa.  Ġéaruiġ sé a ċoiscéim
trasna an léana.  Ḃéaḋ sí ag gaḃáil a
ḋ'áirneál nuair a ḃéaḋ an cuta toċartuiġṫe
aicí.

Ní raḃ solas ar biṫ i n-a ṫeaċ féin aċ
solas na teineaḋ.  Ḃí an doras fosgailte.
Ċualaiḋ sé gáirí aigeantaċa lúṫġáireaċa.
Ḃí tuaṫlas aige go raḃ oibriuġaḋ eiġinteaċt
orṫú ṫar mar ba ġnáṫaċ.  Nuair a ċuaiḋ sé
isteaċ ḃí an ṁáṫair 'n-a suiḋe ag an tábla,
agus bonnóg aráin ṗlúir roimpí.  Tuirtín
beag a ḃí ann a rinneaḋ ar an ṗan.  Ḃí sí ag
déanaṁ críoċaċa inntí le sgin.  Ḃí na
