Caibidil V

Ċuaiḋ Toirḋealḃaċ anonn trasna an
ġainiṁ go teaċ Ṁánuis.  Casaḋ an
sean-ḟear é féin air ag an ḃeárnaiġ.
Ḃí sé ag cóiriuġaḋ eangaċ cearc.

"Go dtógaiḋ an diaḃal leis iad mar
ċearca," arsa Mánus go garḃ, "coinneóċaiḋ
siad gnaiṫeaċ a ċoiḋċe mé ag cóiriuġaḋ i
n-a ndiaiḋ."

"Ní'l ionntú aċ tréan áḋḃar buaḋarṫa,"
arsa Toirḋealḃaċ.

"Áḋḃar buaḋarṫa," arsa Mánus, "Is
mór an ṁallaċt iad!  Tá diaḃal de ċirc
ḃric annsin, agus tiocfaiḋ sí amaċ a ḋ'ain-
deóin an diaḃail.  Tá mise ag déanaṁ go
ngearrann sí an eangaċ le n-a gob, nó rud
eiġinteaċt.  Cuirfiḋ mise deireaḋ le do
ċuid siuḃail, má ṫéid tú a ċoṁair an ċoirce
arís," ar seisean, ag bagar agus ag aṁarc
go fiaḋta ar an ċirc ḃric.

"Ḃeir mur mbó," ar seisean, ag taḃairt
a aġaiḋ ar Ṫoirḋealḃaċ.  "Sin féin an
éadáil an áit a ḃfuil lán toiġe de ṫeaġlaċ.
Ní ḟuarṫas a oiread agus lioca aréir.  Aċ
ar sgor ar biṫ, tá an fóġṁar le baint ag na
daoiní."
