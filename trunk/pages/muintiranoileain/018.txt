"Droċ-ḃláṫ air mar ṡnaoisín," ar sise.
"Ḋóirt Síle leaṫ an méid a fuair mé go
deireannaċ.  Tá mé reaiṫte.  B'ḟéidir go
raḃ sé coṁ maiṫ againn luaċ leiṫ-ṗiġne eile
a ḟaġáil.  Imṫiġ go for-ṁoṫuiġṫe agus ná
tugaḋ siad fá dear ṫú.  Tiocfaiḋ muid amaċ
orṫú i n-am tae.  Taḃair aire agus ná tuit
leis na h-uiḃeaċa."

Ṫug sí na h-uiḃeaċa i hainceasan dó.  Las
an gasúr san aġaiḋ.  Ṫug an ṁáṫair fá
dear é.

"A' ḃfuil a ḟios agat," ar sise, "cuirfiḋ
mé na h-uiḃeaċa isteaċ i gcanna, agus ní
ḃéiḋ a ḟios ag aon duine goidé atá leat.
Aon duine a raċaḋ a ṁagaḋ ort as uiḃeaċa
a ṫaḃairt ċun tsiopa, ba ḃeag a ḃéaḋ le
déanaṁ aige.  Aċ ar sgor ar biṫ, 'seo an
dóiġ is fearr, agus ṫig leat an tae agus an
siúċra a ṫaḃairt 'n 'a ḃaile ins an ċanna."

Ċoiṁeáid sí é ag sodar anonn an léana.
Annsin ṫug sí amaċ bocsa an tsnaoisín agus
d'ḟolṁuiġ sí gan ċustás ar druim a láiṁe é
agus ċaiṫ sí go fonnṁar é.
