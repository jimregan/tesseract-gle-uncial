páistí 'n-a suiḋe a ċois na teineaḋ, agus a
gcuid baṁal tae i n-a láṁa, agus ag fanaċt
go cíocraċ le giota aráin, agus aċan duine
acú ag déanaṁ gáire anois agus arís. Ba
iad na gáirí seo a ċualaiḋ Toirḋealḃaċ.

"Goidé seo ar ċor ar biṫ?" ar seisean.

Ṫug an ṁáṫair a h-aġaiḋ air.  Ḃí dreaċ
fir a ḃéaḋ eadar ḃaraṁlaċa air, agus ba
ṁó de'n ġruaim ná de'n aoiḃ a ḃí ar a aġaiḋ.
Rinne sí an osna ḃeag a ba luġa a ċualaiḋ
tú ariaṁ.  An mac seo a ba sine aicí, ní
bíoḋ sé ar aon tallann leis an ċuid eile
de'n teaġlaċ ar ċor ar biṫ.  Ar ḋóiġ eiġin-
teaċt ní raḃ sé ar iúil leis na sgollamáin
eile a ḃí san neid.  Ní confaḋaċ a ḃí sé,
aċ dáiġ, gan ḃogaḋ.  Ní raḃ an ġruaim
agus an t-aċrann intinne seo ag cur leis an
ṁeaḋar aigeantaċ a ḃí ins an ċuid eile.

"Fuair Aoiḋdín gliomaċ ṫall ag an ċloiċ
ḋuiḃ," ar sise leis.

"Sin an darna h-uair a ḃeir sé ar ċeann
an dóiġ sin," ar seisean.

Rinne an ṁáṫair cuideannaí de'n ḃonnóig
a raḃ na marcannaí uirṫí agus rann sí ṫart
iad.  D'ḟág sí cuid Ṫoirḋealḃaiġ ar an
tábla.  Ċuaiḋ sí anonn agus ṡuiḋ sí ar
crípí ar an taoiḃ eile de'n teiniḋ.  Ċruinniġ
Síle agus Nábla fá n-a cosa.  Ní ṫug seisean
fá dear iad ag iṫe an aráin siar go gasta
