"Gliomaċ," ars'an ṁáṫair, agus í a
ċoṁair a ḃeiṫ coṁ fonnṁar leis féin.

"'Seaḋ," ar seisean, ag cromaḋ a ċinn
go fonnṁar.  "Ḃeir mé air ins an ṗoll ar
ċúl na cloiċe duiḃe.  Ṫug mé do Niall Ṡeáin
é.  Ṫug sé seaċt bpiġne doṁ."  D'ḟosgail
sé a ḋorn agus noċt sé bonn ṡé bpiġinn agus
piġinn ruaḋ.

"Orú, glóir do Ḋia," ar sise, "mur'
ḃuail sin amaċ troid ċoileaċ.  Imṫiġ agus
fáġ an uiḃ ó Ṗeigí.  Béiḋ trí piġne is leiṫ-
ṗiġinn fágṫa agat i ndiaiḋ an siuċra a
ċeannaċt."

Ċuaiḋ Aoiḋdín amaċ agus ċuaiḋ sé anonn
toiġ Ṗeigí. Ba deirḃṡiúr dó a ḃí pósta
Peigí.  Ḃí sí amuiġ, aċ ḃí na h-uiḃeaċa
'n-a ró ar an dreisiúr.  Ṫug sé leis ceann
acú agus rinne sé deifre anall ċun an ḃaile.

"Béiḋ tú i n-am ag an ḃád go fóill ṫall
ins an Ċuan Ṫiar," ars'an ṁáṫair.  "Fáġ
cloċ ṗlúir, agus ceaṫraṁa tae, agus punnta
siúċra.  Fágfaiḋ sin trí piġne 's leiṫ-
ṗiġinn againn.  Ġeoḃaiḋ muid unsa tobaca
do Ṫoirḋealḃaċ.  Ní ḟuair sé aon toit
a raḃ maiṫ inntí an tseaċtṁain seo.  Béiḋ
leiṫ-ṗiġinn fágṫa 'n-a ḋiaiḋ sin."

"Ġeoḃaiḋ sin snaoisín duit féin," arsa
Aoiḋdín.
