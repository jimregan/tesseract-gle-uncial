Ṫáinig an luċt céirde arís, an lá air na ṁáraċ, agus
ḃí siad ag obair go dtí an oiḋċe, agus nuair a ḃí siad
dul aḃaile duḃairt an tailiúr leó an ċloċ ṁór do ċur
suas air ḃárr na h-oibre mar ḃí sí an oiḋċe roiṁe sin.
Rinne siad sin dó, agus d'imṫiġ siad aḃaile, agus ċuaiḋ
an tailiúr i ḃfolaċ, mar ḃí sé an tráṫnóna roiṁe sin.
Nuair ḃí na daoine uile imṫiġṫe 'nna suaiṁneas, ṫáinig
an dá ḟaṫaċ, agus ḃí siad ag leagan an méid a ḃí
rompa; agus nuair ṫosuiġ siad, ċuir siad dá ġlaoḋ asta.
Ḃí an tailiúr air siúḃal agus é ag obair no gur leag sé
anuas an ċloċ ṁór gur ṫuit sí air ċloigionn an ḟaṫaiġ a
ḃí fúiṫi agus ṁarḃ sí é. Ní raiḃ ann sin aċt an t-aon
ḟaṫaċ aṁáin ann, agus ni ṫáinig seisean go raiḃ an
ċúirt críoċnuiġṫe.
Ċuaiḋ an táiliúr ċum an ríġ ann sin, agus duḃairt sé
leis, a ḃean agus a ċuid airgid do ṫaḃairt dó, mar do
ḃí an ċúirt déanta aige, aċt duḃairt an ríġ leis naċ
dtiúḃraḋ sé aon ḃean dó, no go marḃfaḋ sé an faṫaċ
eile, agus naċ dtiúḃraḋ sé dadaṁ dó anois no go
marḃfaḋ sé an fear deireannaċ. Duḃairt an táiliúr
ann sin go marḃfaḋ sé an faṫaċ eile ḋó, agus fáilte,
naċ raiḃ aon ṁaille air biṫ air sin. 
D'imṫiġ an táiliúr ann sin, go dtáinig sé ċum na
h-áite a raiḃ an faṫaċ eile, agus d'ḟiafruiġ ar ṫeas-
tuiġ buaċaill uaiḋ. Duḃairt an faṫaċ gur ṫeastuiġ,
dá ḃfáġaḋ sé buaċaill a ḋeunfaḋ an rud a ḋeunfaḋ sé
féin. "Rud air biṫ a ḋeunfas tusa, deunfaiḋ mise é,"
ar san táiliúr.
Ċuaiġ siad ċum a ndinéir ann sin, agus nuair ḃí sé
iṫte aca duḃairt an faṫaċ leis an táiliúr an dtiucfaḋ
leis an oiread anḃruiṫ ól agus é féin, aníos as a ḟiuċaḋ.
"Tiucfaiḋ". ar san táiliúr, "aċt go dtiúḃraiḋ tu uair
dam sul a ṫosóċamaoid air." "Ḃéarfaiḋ mé sin duit,"
ar san faṫaċ. Ċuaiḋ an táiliúr amaċ ann sin, agus  
