98 Uilliam O Ruanaiġ.

D'inis an buaċaill dó go raiḃ Liam O Ruanaiġ ann san
stábla, agus naċ leigfeaḋ sé ḋó an ṁuc ṫaḃairt leis.

"Bí do ṫort, a ḃrugadóir," ar san sagart, "tá Liam
O'Ruanaiġ marḃ agus ann san uaiġ le seaċtṁain.

"Dá mbeiḋ' sé marḃ seaċt mbliaḋna connairc mise
ann san stábla é ḋá ṁóimid ó ṡoin, agus muna g-crei-
deann tu, tar, ṫu féin, agus feicfiḋ tu é."

Ann sin ṫáining an sagart agus an buaċaill le ċéile go
doras an stábla, agus duḃairt an sagart, "téiḋ asteaċ
agus cuir an ṁuc sin amaċ ċugam."

"Ní raċfainn asteaċ ais son an ṁéid is fiú ṫu," ar san
buaċaill.

Ċuaiḋ an sagart asteaċ ann sin agus ḃí sé ag tiomáint
na muice amaċ, nuair d'éiriġ Liam suas as an tuiġe agus
duḃairt, "cá ḃfuil tu dul le mo ṁuic, a aṫair Ṗádraig?"

Nuair a ċonnairc an sagart Liam ag éiriġe, as go
bráṫ leis, ag ráḋ: "i n-ainm Dé orduiġim air ais go dtí
an uaiġ ṫu a Uilliaim Ui Ruanaiġ."

Ṫosuiġ Liam ag riṫ anḋiaiġ an tsagairt, agus ag ráḋ
"A aṫair Ṗádraig ḃfuil tu air mire? fan agus laḃair
liom."

Níor ḟan an sagart aċt ċuaiḋ a ḃaile ċoṁ luaṫ agus
d'ḟeud a ċosa a iomċar, agus nuair ṫáinig sé asteaċ ḋún
sé an doras. Ḃí Liam ag bualaḋ an dorais go raiḃ sé
sáruiġṫe, aċt ní leigfeaḋ an sagart asteaċ é. Faoi
ḋeireaḋ ċuir sé a ċeann amaċ air ḟuinneóig a ḃí air ḃárr
an tíġe agus duḃairt, "A Uilliam Ui Ruanaiġ téiḋ air
ais ċum d'uaiġe."

"Tá tu tar mise a aṫair Ṗádraig, ní'l mé marḃ, agus
ní raiḃ mé ann aon uaiġ ariaṁ ó d'ḟág me bronn mo
ṁaṫar," ar Liam.

"Ċonnairc mise marḃ ṫu," ar san sagart, "fuair tu
bár obann agus ḃí mé i láṫair nuair cuireaḋ ṫu 'san
uiaġ, agus sinne mé seanmóir ḃreáġ os do ċionn." 
