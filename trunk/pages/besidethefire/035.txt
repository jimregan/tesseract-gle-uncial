'steaċ is luaiṫe 'ná sin ċuaiḋ an tsean alt-luaċra air
ais.
"Ór! a ḃiṫeaṁnaiġ!" ar san Prionnsa, " cad ċuige
rinn' tu sin? Naċ duḃairt mé leat gan cor do
ċur asad. Má ṫig sé suas arís fan go socair."
B'éigin dóiḃ fanaṁaint le leaṫ-uair mar do ḃí
sean-ṁáṫair na h-alp-luaċra sgannruiġṫe, agus ḃí
faitċios urri teaċt amaċ. Aċt ṫáinig sí suas arís, faoi
ḋeire; b'éidir go raiḃ an iomarcuiḋ tart' urri agus
níor ḟeud sí bolaḋ an uisge a ḃí ag cur caṫuiġṫe uirri
ṡeasaṁ, no b'éidir go raiḃ sí uaigneaċ 'r éis a clainne
d'imṫeaċt uaiṫi. Air ṁóḋ air biṫ ṫáinig sí amaċ go bárr
á ḃéil agus ṡeas sí air a ṫeanga ċoṁ fad agus ḃeiṫeá
ag cóṁaireaṁ ceiṫre fiċid, agus ann sin léim sí mar
do léim a h-ál roimpi, asteaċ 'san uisge, agus buḋ ṫruime
toran a tuitim' seaċt n-uaire, 'ná an plap a rinne a
clann.
Ḃí an Prionnsa agus an ḃeirt eile ag breaṫnuġaḋ
air sin go h-iomlán, agus buḋ ḃeag naċ raiḃ faitċios
orra, a n-anál do ṫappaing, air eagla go sgannróċaḋ
siad an beiṫiḋeaċ gránna. Ċoṁ luaṫ agus léim sí asteaċ
'san uisge ṫarraing siad an fear air ais, agus ċuir siad
air a ḋá ċois arís é.
Ḃí se trí huaire gan focal do laḃairt, aċt an ċeud
ḟocal a duḃairt sé, buḋ h-é "is duine nuaḋ mé."
Ċongḃuiġ an Prionnsa ann a ṫeaċ féin le coicíḋeas é,
agus ṫug se aire ṁór agus beaṫuġaḋ maiṫ ḋó. Leig sé
ḋó imṫeaċt ann sin, agus an inġean agus an déirceaċ
leis, agus ḋiúltuiġ sé oiread agus píġin do ġlacaḋ uaṫa.
"B'ḟearr liom 'ná deiċ bpúnta air mo láiṁ féin," ar
sé, "gur ṫionntuiġ mo leiġeas amaċ ċoṁ maiṫ sin; nár
leigfiḋ Dia go nglacfainn píġin no leiṫ-ṗi'n uait. Ċaill
tu go leór le doċtúiriḃ ċeana."  
