"Táim go deiṁin. Ċongḃuiġ mé rún do ṁáṫar, agus
congḃóċaiḋ mé do rún-sa mar an g-ceudna."
"B'éidir go ḃfuil tart ort," ar san fear beag.
"Ní'l mé saor uaiḋ," air Páidín.
Ċuir an fear beag láṁ ann a ḃrollaċ, agus ṫarraing
sé corn óir amaċ, agus ṫug do Ṗáidín é, agus duḃairt
leis "Tarraing fíon as an mbáirille sin fúm."
Ṫarraing Páidín lán coirn agus ṡeaċaid do'n ḟear
beag é. "Ól, ṫu féin, i dtosaċ," ar seisean. D'ól
Páidín, ṫarraing corn eile agus ṫug dón ḟear beag é,
agus d'ól sé é.
"Líon suas agus ól arís," ar san fear beag, "is mian
liom-sa ḃeiṫ go súgaċ anoċt."
Ḃí an ḃeirt ag ól go raḃadar leaṫ air meisge. Ann
sin ṫug an fear beag léim anuas air an urlár, agus
duḃairt le Páidín, "naċ ḃfuil dúil agad i g-ceól?"
"Tá go deiṁin," ar Páidín, " agus is maiṫ an daṁ-
sóir mé."
"Tóg suas an leac ṁór atá 'san g-coirneul úd, agus
ġeoḃaiḋ tu mo ṗíobaiḋ fúiṫi."
Ṫóg Páidín an leac, fuair na píobaiḋ, agus ṫug do 'n
ḟear beag iad. D'ḟáisg sé na píobaiḋ air, agus ṫosuiġ
sé ag seinm ceóil ḃinn. Ṫosuiġ Páidín ag daṁsa go raiḃ
sé tuirseaċ. Ann sin ḃí deoċ eile aca, agus duḃairt an
fear beag:
"Deun mar duḃairt mo ṁáṫair leat, agus taisbéan-
faiḋ mise saiḋḃreas mór duit. Tig leat do ḃean ṫaḃ-
airt ann so, aċt ná h-innis di go ḃfuil mise ann, agus
ní ḟeicfiḋ sí mé. Am air biṫ a ḃéiḋeas lionn nó fíon ag
teastáil uait tar ann so agus tarraing é. Slán leat  
