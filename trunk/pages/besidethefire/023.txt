a ḃí ann san g-cóṁra an lá sin, a d'íoc tu na deiċ
bpúnta air a ṡon, agus an ṁuinntir seó a ḃí leat is
seirḃísíġe iad do ċuir Dia ċugad-sa."
D'imṫiġ am fear gearr glas agus a ṁuinntir ann sin
agus ní ḟacaiḋ mac ríġ Éireann arís é. Rug sé a ḃean
aḃaile leis, agus ċaiṫ siad beaṫa ṡona le ċéile. 
AN ALP-LUAĊRA 
Ḃí scológ saiḋḃir a gConnaċṫtaiḃ aon uair aṁáin, agus
ḃí maoin go leór aige, agus bean ṁaiṫ agus muiríġin
ḃreáġ agus ní raiḃ dadaṁ ag cur buaiḋreaḋ ná triob-
lóide air, agus ḋeurfá féin go raiḃ sé 'nna ḟear compór-
taṁail sásta, agus go raiḃ an t-áḋ air, ċoṁ maiṫ agus
air ḋuine air biṫ a ḃí beó. Ḃí sé mar sin gan ḃrón gan
buaiḋreaḋ air feaḋ móráin bliaḋain i sláinte ṁaiṫ agus
gan tinneas ná aicíd air féin ná air a ċloinn, no go
dtáinig lá breáġ annsan ḃfóġṁar, a raiḃ sé dearcaḋ
air a ċuid daoine ag deunaṁ féir annsan moínḟeur a ḃí
a n-aice le na ṫeaċ féin, agus mar ḃí an lá go teiṫ d'ól
sé deoċ bláṫaiċe agus ṡín sé é féin siar air an ḃfeur úr
bainte, agus mar ḃí sé sáruiġṫe le teas an laé agus
leis an obair a ḃí sé ag deunaṁ, do ṫuit sé gan ṁoill
'nna ċodlaḋ, agus d'ḟan sé mar sin air feaḋ tri no
ceiṫre uair no go raiḃ an feur uile crapṫa agus go raiḃ
a ḋaoine oibre imṫiġṫe as an bpáirc.
Nuair ḋúisiġ sé ann sin, ṡuiḋ se suas air a ṫóin, agus
ní raiḃ ḟios aige cia an áit a raiḃ sé, no gur ċuiṁniġ se faoi
ḋeire gur annsan bpáirc air ċúl a ṫiġe féin do ḃí sé 'nna
luiḋe. D'éiriġ sé ann sin agus ċuaiḋ sé air ais ċum a
ṫiġe féin, agus air n-imṫeaċt dó, ṁoṫaiġ sé mar ṗian no  
