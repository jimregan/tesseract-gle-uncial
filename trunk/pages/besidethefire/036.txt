Ṫáinig siad a ḃaile go sáḃálta, agus d'éiriġ sé slán
arís agus raṁar. Ḃí sé ċoṁ buiḋeaċ de'n deirceaċ
boċt gur ċongḃuiġ sé ann a ṫeaċ féín go dtí a ḃás é.
Agus ċoṁ fad a's ḃí sé féin beó níor luiḋ sé síos air an
ḃfeur glas arís. Agus, rud eile; dá mbeiḋeaḋ tinneas
no easláinte air, ní h-iad na doċtúiriḋ a ġlaoḋaḋ sé
asteaċ.
Buḋ ḃeag an t-iongnaḋ sin 
 
PÁIDÍN Ó CEALLAIĠ AGUS AN EASÓG 
 
A ḃfad ó ṡoin ḃí fear d'ar' ḃ'ainm Páidín O'Ceallaiġ
'nna ċóṁnuiḋe i ngar do Ṫuaim i gcondaé na Gailliṁe.
Aon ṁaidin aṁáin d'éiriġ sé go moċ agus ní raiḃ ḟios aige
cia an t-am a ḃí sé, mar ḃí solas breáġ ó'n ngealaiġ.
Ḃí dúil aige le dul go h-aonaċ Ċáṫair-na-mart le storc
asail do ḋíol.
Ní raiḃ sé níos mó 'na trí ṁíle air an mbóṫar go dtáinig
dorċadas mór air, agus ṫosuiġ ciṫ trom ag tuitim. Ċon-
nairc sé teaċ mór ameasg crann timċioll cúig ċeud slat
ó'n mbóṫar agus duḃairt sé leis féin, "raċfaiḋ mé ċum
an tiġe sin, go dtéiḋ an ciṫ ṫart." Nuair ċuaiḋ sé ċum
an tiġe, ḃí an doras fosgailte, agus asteaċ leis. Ċon-
nairc sé seomra mór air ṫaoiḃ a láiṁe ċlé, agus teine
ḃreáġ 'san ngráta. Ṡuiḋ sé síos air stol le cois an
ḃalla, agus níor ḃfada gur ṫosuiġ sé ag tuitim 'nna
ċodlaḋ, nuair ċonnairc sé easóg ṁór ag teaċt ċum na
teineaḋ agus leag sí giniḋ air leic an teaġlaiġ agus
d'imṫiġ. Níor ḃfada go dtáinig sí air ais le giniḋ eile
agus leag air leic an teaġlaiġ é, agus d'imṫiġ. Ḃí sí
ag imṫeaċt agus ag teaċt go raiḃ cárnán mór giniḋ air 
