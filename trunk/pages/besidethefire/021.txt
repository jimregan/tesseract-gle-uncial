dá mbud luaiṫe a ṫáinig a coisire géin 'ná an coisire
aige-sean, go raiḃ a ċeann imṫiġṫe.
Fuair sí sean-ċailleaċ (ḃuitse éigin), agus ṫug sí trí
buideula ḋí. Duḃairt ar fear gearr glas trí buideula
do ṫaḃairt do'n ḟear a ḃí ag congḃáil páirce nas ngeirr-
ḟiaḋ, agus tugaḋ ḋó iad. D'imṫiġ an ċailleaċ agus an
fear, agus trí buidéala ag gaċ aon aca, agus ḃí coisire
mic ríġ Éireann ag tíġeaċt leaṫ-(ḃ)ealaiġ air ais, sul a
ḃí an ċailleaċ imṫiġṫe leaṫ-ḃealaiġ ag dul ann. "Suiḋ
síos," ar san ċailleaċ leis an g-coisire, "agus leig do
sgíṫ, tá an ḃeirt aca pósta anois agus ná bí briseaḋ
do ċroiḋe ag riṫ." Ṫug sí léiṫe cloigionn capaill agus
ċuir sí faoi na ċeann é, agus biorán-suain ann, agus
nuair leag sé a ċeann air, ṫuit sé 'nna ċodlaḋ.
Ḋóirt sise an t-uisge a ḃí aige amaċ, agus d'im-
ṫiġ sí.
B'ḟada leis an ḃfear gearr glas go raiḃ siad ag
tíġeaċt, agus duḃairt sé leis an g-cluasaire, "Leag do
ċluas air an talaṁ, agus feuċ an ḃfuil siad ag teaċt."
"Cluinim,'' ar seiseann, "an ċailleaċ ag teaċt, agus tá
an coisire 'nna ċodlaḋ, agus é ag srannfartuiġ."
"Dearc uait," ar san fear gearr glas leis an ngun-
naire "go ḃfeicfiḋ tu ca ḃfuil an coisire."
Duḃairt an gunnaire go raiḃ sé ann a leiṫid sin d'áit,
agus cloigionn capaill faoi na ċeann, agus é 'nna
ċodlaḋ."
"Cuir do ġunna le do ṡúil," ar san fear gearr glas,
"agus cuir an cloigionn ó na ċeann."
Ċuir sé an gunna le na ṡúil agus sguaib sé an cloigionn
ó na ċeann. Ḋúisiġ an coisire, agus fuair sé na buideula
a ḃí aige folaṁ, agus b'éigin dó filleaḋ ċum an tobair
arís.
Ḃí an ċailleaċ ag teaċt ann sin agus ní raiḃ an coi-
sire le feiceál (feicsint). Ar san fear gearr glas ann 
