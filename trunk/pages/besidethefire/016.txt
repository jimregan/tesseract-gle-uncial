laiġeaċt, agus trian le soirm sáiṁ suain agus fíor-
ċodalta, go dtí an ṁaidin.
Air maidin, lá air na ṁáraċ, ṫug an fear gearr glas
mac ríġ Éireann agus a ṁuinntir amaċ as an g-caisleán
agus d'ḟág sé ag ceann an ḃóṫair iad, agus ṫáinig sé
féin air ais agus d'iarr sé na sean-slipéaraiḋ a ḃí faoi
colba an leabuiḋ, air an ḃfaṫaċ. Duḃairt an faṫaċ go
dtiúḃraḋ sé péire ḃútais ċoṁ maiṫ agus ċaiṫ sé ariaṁ
d'a ṁáiġistir, agus cad é an maiṫ a ḃí ann sna sean-
slipéaraiḃ! Duḃairt an fear gearr glas muna ḃfáġaḋ
sé na slipeuraiḋ go raċfaḋ sé i g-coinne a ṁáiġistir,
leis an ceann do ḃaint de. Duḃairt an faṫaċ ann sin
go dtiuḃraḋ sé ḋó iad, agus ṫug. "Am air biṫ," ar sei-
sean, " a ċuirfeas tu na slipeuraiḋ sin ort, agus "haiġ
óiḃir" do ráḋ, áit air biṫ a ḃfuil súil agad do ḋul ann,
béiḋ tu innti."
D'imṫiġ mac ríġ Éireann agus an fear gearr glas,
agus an gunnaire, agus an cluasaire, agus an coisire
agus an séidire, agus fear briste na g-cloċ le taoiḃ a
ṫóna, go dtáinig tráṫnóna agus deireaḋ an laé; agus
go raiḃ an capall ag dul faoi sgáṫ na copóige agus ní
fanfaḋ an ċopóg leis. D'ḟiafruiġ mac ríġ Éireann de'n
ḟear gearr glas ann sin, cá ḃeiḋeaḋ siad an oiḋce sin,
agus duḃairt an fear gearr glas go mbeiḋeaḋ siad i
dteaċ dearḃráṫar an ḟaṫaiġ ag a raiḃ siad aréir.
Ḋearc Mac Ríġ Éireann uaiḋ agus ní ḟacaiḋ sé dadaṁ
Ḋearc an fear gearr glas uaiḋ agus ċonnairc sé
caisleán mór. D'ḟágḃaiġ sé mac ríġ Éireann agus a
ṁuinntir ann sin agus ċuaiḋ sé ċum an ċaisleáin leis
féin, agus ṫarraing sé an cuaille cóṁraic, agus níor
ḟágḃaiġ sé leanḃ i mnaoi, searraċ i láir, pigín i muic, na
broc i ngleann nár ṫionntuiġ sé ṫart trí uaire
leis an méad torain do ḃain sé as an g-cuaille cóṁraic.
Ṫáinig an faṫaċ amaċ agus duḃairt sé "moṫuiġim  
