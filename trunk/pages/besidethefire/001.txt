Ḃí táiliúr aon uair aṁáin i nGailliṁ, agus ḃí sé ag
fuaiġeál eudaiġ. Ċonnairc se dreancuid ag éiriġe
amaċ as an eudaċ, agus ċaiṫ se an tsnáṫad léiṫe agus
ṁarḃ sé an dreancuid. Duḃairt se ann sin "Naċ breáġ
an gaisgiḋeaċ mise nuair a ḃí mé aḃalta air an drean-
cuid sin do ṁarḃaḋ!"

Duḃairt sé ann sin go gcaiṫfeaḋ sé dul go B'l'acliaṫ
go cúirt an ríġ, go ḃfeicfeaḋ sé an dtiucfaḋ leis a
deunaṁ. Ḃí an ċúirt sin 'gá ḋeunaṁ le fada, aċt an
méad dí do gníṫiḋe ann san lá do leagaiḋe ann san oiḋċe
é, agus níor ḟeud duine air biṫ a ċur suas mar ġeall
air sin. 'S iad tri ḟáṫaċ a ṫigeaḋ 'san oiḋċe a ḃiḋeaḋ
'gá leagaḋ. D'imṫiġ an táiliúr an lá air na ṁáraċ,
agus do ṫug se leis an uirlis, an spád agus an
tsluasad.

Níor ḃfada ċuaiḋ sé gur casaḋ capall bán dó, agus
ċuir se forán air. "Go mbeannuiġ Dia ḋuit," ar san
capall, "cá ḃfuil tu dul?" "Tá mé dul go B'l'acliaṫ,"
ar san táiliúr, "le deunaṁ cúirte an ríġ, go ḃfáġ' mé
bean-uasal, má ṫig liom a deunaṁ," mar do ġeall an
ríġ go dtiúḃraḋ sé a inġean féin agus a lán airgid
léiṫe don té sin a ṫiucfaḋ leis an ċúirt sin do ċur suas.
"An ndeunfá poll dam?" ar san sean-ġearrán bán,
"raċainn i ḃfolaċ ann nuair atá na daoine mo ṫaḃairt
ċum an ṁuilinn agus ċum an aṫa i rioċt naċ ḃfeicfiḋ siad
mé, óir tá mé cráiḋte aca, ag deunaṁ oibre ḋóiḃ."

