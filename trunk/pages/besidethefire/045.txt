"Is fíor duit," ar Páidín, "duḃairt sí naċ raiḃ sí le
ḃeiṫ air an t-saoġal so aċt mí, agus tá an ṁí suas
andé."
Air maidin, an lá air na ṁáraċ, ċuaiḋ Páidín ċum an
boṫáin agus fuair sé an ċailleaċ marḃ. Ċuir sé splanc
faoi an mboṫán agus ḋóiġ sé é. Ṫáinig sé a ḃaile ann
sin, agus d'innis sé do'n ḟear beag go raiḃ an boṫán
dóiġte. Ṫug an fear beag sporán dó agus duḃairt,
"Ní ḃéiḋ an sporán sin folaṁ ċoṁ fad agus ḃéiḋeas tu
beó. Slán leat anois. Ní ḟeicfiḋ tu mé nios mó, aċt
bíoḋ cuiṁne gráḋaċ agad air an easóig. B'ise tosaċ
agus príoṁ-áḋḃar do ṡaiḋḃris."
Ṁair Páidín agus a ḃean bliaḋanta anḋiaiġ seó,
ann san teaċ mór, agus nuair fuair sé bás d'ḟág sé
saiḋḃreas mór 'nna ḋiaiġ, agus muiriġín ṁór le na
ċaṫaḋ.
Sin ċugaiḃ mo sgeul anois ó ṫús go deire, mar ċualaiḋ
mise ó mo ṁáṫair ṁóir é.  
 
UILLIAM O RUANAIĠ 
Ann san aimsir i n-allód ḃí fear ann dar ab ainm
Uilliam O Ruanaiġ, 'nna ċoṁnuiḋe i ngar do Ċlár-
Gailliṁ. Ḃí sé 'nna ḟeilméar. Áon lá aṁáin ṫáinig an
tiġearna-talṁan ċuige agus duḃairt. "Tá cíos tri
bliaḋain agam ort, agus muna mbéiḋ sé agad dam faoi
ċeann seaċtṁaine caiṫfiḋ mé amaċ air ṫaoiḃ an ḃóṫair
ṫu.
"Táim le dul go Gailliṁ amáraċ le h-ualaċ cruiṫ-
neaċta do ḋíol, agus nuais a ġeoḃas mé a luaċ íocfaiḋ
mé ṫu," ar Liam.
Air maidin, lá air na ṁáraċ, ċuir sé ualaċ cruiṫ-
neaċta air an g-cairt agus ḃí sé dul go Gailliṁ leis.  
