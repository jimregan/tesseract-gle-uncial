cúpla focal nár ṫuig Páidín; d'ḟosgail an cnoc glas,
agus ċuaiḋ Páidín asteaċ i seomra breáġ.
Ní ḟacaiḋ Páidín aon ċruinniuġaḋ ariaṁ mar ḃí ann
san dún. Ḃí an áit líonta de ḋaoiniḃ beaga, ḃí fir agus
mná ann, sean agus óg. Ċuireadar uile fáilte roiṁ
Dóṁnal agus roiṁ Páidín O Ceallaiġ. B'é Dóṁnal
ainm an ṗíobaire ḃig. Ṫáinig ríġ agus bainríoġan na
síḋ 'nna láṫair agus duḃairt siad:
"Tamaoid uile ag dul go Cnoc Maṫa anoċt, air
cuairt go h-árd-ríġ agus go bainríoġain ár ndaoine."
D'éiriġ an t-iomlán aca, agus ċuaiḋ siad amaċ. Ḃí
capaill réiḋ ag gaċ aon aca, agus an Cóiste Boḋar le
h-aġaiḋ an ríġ agus na bainríoġna. Ċuadar asteaċ
'san g-cóiste. Léim gaċ duine air a ċapall féin, agus
bí cinnte naċ raiḃ Páidín air deireaḋ. Ċuaiḋ an pío-
baire amaċ rompa, agus ṫosuiġ ag seinm ceóil dóiḃ, agus
as go bráṫ leó. Níor ḃfada go dtángadar go Cnoc
Maṫa. D'ḟosgail an cnoc agus ċuaiḋ an sluaġ síḋ
asteaċ.
Ḃí Finḃeara agus Nuala ann sin, árd-ríġ agus bain-
ríoġan Ṡluaiġ-síḋ Ċonnaċt, agus mílte de ḋaoiniḃ beaga.
Ṫáinig Finḃeara a láṫair agus duḃairt:
"Támaoid dul báire ḃualaḋ ann aġaiḋ sluaiġ-síḋ
Ṁúṁan anoċt, agus muna mbuailfimíd iad tá ár g-clú
imṫiġṫe go deó. Tá an báire le ḃeiṫ buailte air Ṁáiġ-
Túra faoi Ṡliaḃ Belgadáin."
"Támaoid uile réiḋ," ar sluaġ-siḋ Connaċt, "agus ní'l
aṁras againn naċ mbuailfimíd iad."
"Amaċ liḃ uile," ar san t-árd-ríġ "béiḋ fir Ċnuic
Néifin air an talaṁ róṁainn."
D'imṫiġeadar uile amaċ, agus Dóṁnal beag agus dá
'r ḋeug píobaire eile rómpa ag seinm ceóil ḃinn. Nuair 
