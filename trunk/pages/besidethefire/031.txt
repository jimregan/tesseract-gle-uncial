Is mar sin ḃí siad ag árgúint agus ag cuiḃlint go dtí
an oiḋċe, agus fuair an déipceaċ leabuiḋ tuiġe annsa'
sgioból agus ṫosuiġ sé ag árgúint arís air maidin go
mbuḋ ċóir dul go dtí an Prionnsa, agus ḃí an ḃean agus
an inġean air aon ḟocal leis, agus fuair siad buaiḋ air
an ḃfear tinn, faoi ḋeire; agus duḃairt sé go raċfaḋ
sé, agus duḃairt an inġean go raċfaḋ sise leis le
taḃairt aire ḋó, agus duḃairt an déirceaċ go raċfaḋ
seisean leó-san le taisbéant an ḃóṫair dóiḃ, "agus
béiḋ mise " ars an bean, " air ṗonc an ḃáis le h-imniḋe
ag fanaṁaint liḃ, go dtiucfaiḋ siḃ air ais."
D'úġmuiġ siad an capall agus ċuir siad faoi an gcairt
é, agus ġlac siad lón seaċtṁuine leó, arán agus bagún
agus uiḃeaċa, agus d'imṫiġ siad leó. Níor ḟeud siad
dul ró ḟada an ċeud lá, mar ḃí an fear tinn ċoṁ lag sin
nár ḟeud sé an craṫaḋ a ḃí sé fáġail annsa' g-cairt
ṡeasaṁ, aċt ḃí sé níos fearr an dara lá, agus d'ḟan siad
uile i dteaċ feilméara air ṫaoiḃ an ḃóṫair an oiḋċe sinn
agus ċuaiḋ siad air aġaiḋ arís air maidin, agus an
troṁaḋ lá annsan traṫnóna ṫáinig siad go h-áit-ċóṁ-
nuiḋe an Ṗrionnsa. Ḃí teaċ deas aige air ḃruaċ an
loċa, le cúṁdaċ tuiġe air, ameasg na g-crann.
D'ḟág siad an capall agus an cairt i mbaile beag a
ḃí anaice le háit an Ṗrionnsa, agus ṡiúḃail siad uile le
ċéile go d-táinig siad ċum an tiġe. Ċuaiḋ siad asteaċ
'san g-cisteanaċ agus d'ḟiafruiġ siad, "ar ḟeud siad an
Prionnsa d'ḟeicsint." Duḃairt an searḃfóġanta go
raiḃ sé ag iṫe a ḃéile aċt go dtiucfaḋ sé, b'éidir, nuair
ḃeiḋeaḋ sé réiḋ.
Ṫáinig an Prionnsa féin asteaċ air an móimid sin
agus d'ḟiafruiġ sé ḋíoḃ creud do ḃí siad ag iarraiḋ.
D'éiriġ an fear tinn agus duḃairt dé leis gur ag iarraiḋ
congnaṁ ó na onóir do ḃí sé, agus d'innis sé an sgeul  
