ċaill siad a lán airgid leó, agus b'éigin dóiḃ cuid d'á
n-eallaċ ḋíol le h-airgiod ḟáġail le na n-íoc.
Ḃí siad mar sin le leiṫ-ḃliaḋain ag congḃáil doċtúir
leis, agus na doċtúraiḋ ag taḃairt druganna ḋó, agus
an duine boċt a ḃí raṁar beaṫaiġṫe roiṁe sin, ag
éiriġe lom agus tana, go naċ raiḃ unsa feóla air, aċt
an croicion agus na cnáṁa aṁáin.
Ḃí sé faoi ḋeire ċoṁ dona sin gur air éigin d'ḟeud sé
siúḃal, agus d'imṫiġ a ġoile uaiḋ, agus buḋ ṁór an
triobloíd leis greim aráin ḃuig, no deoċ ḃainne úir do
ṡlugaḋ agus ḃí uile ḋuine ag ráḋ go m-b'ḟearr dó bás
ḟáġail, agus buḋ ḃeag an t-iongnaḋ sin; mar naċ raiḃ
ann aċt mar ḃeiḋeaḋ sgáile i mbuideul.
Aon lá aṁáin, nuair ḃí sé 'nna ṡuiḋe air ċáṫaoir ag
doras an tiġe, 'gá ġrianuġaḋ féin ann san teas, agus
muinntir an tiġe uile imṫiġṫe amaċ, agus gan duine ann
aċt é féin, ṫáinig seanduine boċt a ḃí ag iarraiḋ déirce
o áit go h-áit suas ċum an dorais agus d'aiṫniġ sé fear
an tiġe 'nna ṡuiḋe annsa' g-cáṫaoir, aċt ḃí sé ċoṁ
h-aṫruiġṫe sin agus ċoṁ Caiṫte sin gur air éigin d'aiṫ-
neóċaḋ duine é. "Tá mé ann só arís ag iarraiḋ déirce
ann ainm Dé," ars an fear boċt, "aċt glóir do Ḋia
a ṁáiġistir creud do ḃain duit ní tusa an fear céudna
a ċonnairc mé leiṫ-ḃliaḋain ó ṡoin nuair ḃí mé ann só,
go ḃfóiriġ Dia ort."
"Ara a Ṡeumais" ar san fear tinn, "is mise naċ
ḃfeudfaḋ innsint duit creud do ḃain dam, aċt tá ḟios
agam air aon rud, naċ mbéiḋ mé ḃfad air an t-saoġal
so."
"Aċt tá brón orm d'ḟeicsint mar tá tu," ar san déir-
ceaċ, "naċ dtig leat innsint dam cia an ċaoi ar ṫosuiġ
sé leat? creud a duḃairt na doċtúiriḋ?"
"Na doċtúiriḋ!" ar san fear tinn, "mo ṁallaċt
orra! Ní'l ḟios air dadaṁ aca, aċt ní ċóir dam ḃeiṫ ag  
