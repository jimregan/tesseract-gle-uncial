mar ġreim air a ḃoilg. Nior ċuir sé suim ann, aċt ṡuiḋ
sé síos ag an teine agus ṫosuiġ sé 'gá ṫéiġeaḋ féin.
"Cá raiḃ tu?" ars an inġean leis.
"Ḃí mé mo ċodlaḋ," ar seisean, "air an ḃfeur úr
ann sa'  bpáirc 'nna raiḃ siad ag deunaṁ an ḟéir."
"Creud a ḃain duit," ar sise, " ní ḟéuċann tu go
maiṫ."
"Muire! maiseaḋ! ni'l ḟios agam," ar seisean, "aċt
tá faitċios orm go ḃfuil rud éigin orm, is aisteaċ a
ṁoṫuiġim mé féin, ní raiḃ mé mar sin ariaṁ roiṁe seó,
aċt béiḋ mé níos fearr nuair a ḃfuiġfiḋ mé codlaḋ
maiṫ."
Ċuaiḋ sé d'á leabuiḋ agus luiḋ sé síos, agus ṫuit sé
ann a ċodlaḋ, agus níor ḋúisiġ sé go raiḃ an ġrian árd.
D'éiriġ sé ann sin agus duḃairt a ḃean leis, "Creud do
ḃí ort nuair rinn' tu codlaḋ ċoṁ fada sin?"
"Nil ḟios agam," ar seisean.
Ċuaiḋ sé annsan g-cisteanaċ, n'áit a ḃí a inġean ag
deunaṁ cáca le h-aġaiḋ an ḃreác-fast (biaḋ na maidne),
agus duḃairt sise leis "Cia an ċaoi ḃfuil tu andiú, ḃfuil
aon ḃiseaċ ort, a aṫair?"
"Fuair mé codlaḋ maiṫ," ar seisean, " aċt ní'l mé
blas níos fearr 'ná ḃí mé aréir, agus go deiṁin dá
g-creidfeá mé, saoilim go ḃfuil rud éigin astiġ ionnam,
ag riṫ anonn 's anall ann mo ḃoilg o ṫaoiḃ go taoiḃ."
"Ara ní féidir," ar s an inġean, "is slaiġdeán a fuair
tu ad'  luiġe amuiġ ané air an ḃfeur úr, agus muna
ḃfuil tu níos fearr annsan traṫnóna cuirfimíd fios air
an doċtúir."  
