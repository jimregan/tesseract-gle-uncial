Ċuir sí biorán-suain faoi na ċeann, agus ṫuit sé
'nna ċodlaḋ, agus ċoṁ luaṫ a's ṫuit sé nna ċodlaḋ
rug sí an siosúr uaiḋ agus d'ḟágḃuiġ sí é. Ṫug sí an
siosúr do'n ríġ niṁe, agus duḃairt sí leis an ríġ,
an siosúr do ḃeiṫ aige air maidin di. D'imṫiġ sí ann sin.
Nuair ḃí sí imṫiġṫe ṫuit an ríġ niṁe 'nna ċodlaḋ
agus nuair a ḃí sé 'nna ċodlaḋ ṫáinig an fear gearr
glas agus na sean-slipéaraiḋ air, agus an birreud
air a ċeann, agus an cloiḋeaṁ meirgeaċ ann a láiṁ,
agus cia bé áit a d'ḟágḃuiġ an ríġ an siosúr fuair
seisean é. Ṫug sé do ṁac ríġ Éireann é, agus nuair
ṫáinig sise air maidin d'ḟiafruiġ sí "a ṁic ríġ Éireann
ḃfuil an siosúr agad?"
"Tá," ar seisean.
Ḃí trí fíċe cloigionn na ndaoine a ṫáinig 'gá h-iarraiḋ
air spíciḃ timċioll an ċaisleáin agus ṡaoil sí go mbeiḋeaḋ
a ċloigionn air spíce aici i g-cuideaċt leó.
An oiḋċe, an lá air na ṁáraċ, ṫáinig sí agus ṫug sí
cíar dó, agus duḃairt sí leis muna mbeiḋeaḋ an ċíar
aige air maidin nuair a ṫiucfaḋ sí go mbeiḋeaḋ an ceann
bainte ḋé. Ċuir sí biorán-suain faoi na ċeann agus ṫuit
sé 'nna ċodlaḋ mar ṫuit sé an oiḋċe roiṁe, agus ġoid
sise an ċíar léiṫe. Ṫug sí an ċíar do'n ríġ niṁe agus
duḃairt sí leis gan an ċiar do ċailleaḋ mar ċaill sé an
siosúr. Ṫáinig an fear gearr glas agus na sean-sléipa-
raiḋ air a ċosaiḃ, an sean-ḃirreud air a ċeann agus an
cloiḋeaṁ meirgeaċ ann a láiṁ, agus ní ḟacaiḋ an ríġ é
go dtáinig sé taoḃ ṡiar dé agus ṫug sé an ċíar leis
uaiḋ.
Nuair ṫáinig an ṁaidin, ḋúisiġ Mac Ríġ Éireann agus
ṫosuiġ sé ag caoineaḋ na ciaire a ḃí imṫiġṫe uaiḋ. "Ná  
