Nuair bí sé timċioll míle go leiṫ imṫiġṫe o'n teaċ, ṫáinig
duine-uasal ċuige agus d'ḟiafruiġ sé ḋé "An cruiṫneaċt
atá agad air an g-cart?"
" Seaḋ" ar Liam, " tá mé dul 'gá ḋíol le mo ċíos
d'íoc."
" Cia ṁéad atá ann?" ar san duine uasal.
"Tá tonna cneasta ann," ar Liam.
"Ceannóċaiḋ mé uait é" ar san duine uasal, agus
ḃéarfaiḋ mé an luaċ is mó 'sa' margaḋ ḋuit. Nuair a
raċfas tu ċoṁ fad leis an mbóṫairín cártaċ atá air
do láiṁ ċlé, cas asteaċ agus bí ag imṫeaċt go dtagaiḋ
tu go teaċ mór atá i ngleann, agus béiḋ mise ann sin
róṁad le d' airgiod do ṫaḃairt duit.
Nuair ṫáinig Liam ċoṁ fada leis an mbóṫairín ċas sé
asteaċ, agus ḃí sé ag imṫeaċt go dtáinig sé ċoṁ fada
le teaċ mór. Ḃí iongantas air Liam nuair ċonnairc sé
an teaċ mór, mar rugaḋ agus tógaḋ ann san g-coṁarsan-
aċt é, agus ni ḟacaiḋ sé an teaċ mór ariaṁ roiṁe, ciḋ
go raiḃ eólas aige air uile teaċ i ḃfoigseaċt cúig mile
ḋó.
Nuair ṫáinig Liam i ngar do sgioból a ḃí anaice leis
an teaċ mór ṫáinig buaċaill beag amaċ agus duḃairt,
"Céad míle fáilte róṁad a Liaim Ui Ruanaiġ," ċuir sac
air a ḋruim agus ṫug asteaċ é. Ṫáinig buaċaill beag
eile amaċ, ċuir fáilte roiṁ Liam, ċuir sac air a ḋruim,
agus d'imṫiġ asteaċ leis. Ḃí buaċailliḋe ag teaċt, ag
cur fáilte roiṁ Liam, agus ag taḃairt sac leó, go raiḃ
an tonna cruiṫneaċta imṫiġṫe. Ann sin ṫáinig iomlán
na mbuaċaill i láṫair agus duḃairt Liam leó: "Tá
eólas agaiḃ uile orm-sa agus ní'l eólas agam-sa oraiḃ-
se." Ann sin duḃradar leis, "Téiḋ asteaċ, agus iṫ do
ḋinnéar, tá an máiġistir ag fanaṁaint leat."
Ċuaiḋ Liam asteaċ agus ṡuiḋ sé síos ag an mbord.
Níor iṫ sé an dara greim go dtáinig trom-ċodlaḋ air  
