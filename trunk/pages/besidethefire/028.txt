eascuine agus mise ċoṁ fogas sin dom' ḃás, "súf" orra
ni'l eólas air biṫ aca."
"B'éidir," ar san déirceaċ, "go ḃfeudfainn féin
biseaċ ṫaḃairt duit, dá n-inneósfá ḋam creud atá ort.
Deir siad go mbíḋim eólaċ air aicídiḃ, agus air na
luiḃeannaiḃ atá maiṫ le na leiġeas."
Rinne an fear tinn gáire. "Ní'l fear-leiġis ann sa'
g-condaé," ar sé, "naċ raiḃ ann só liom; naċ ḃfuil leaṫ
an eallaiġ a ḃí agam air an ḃfeilm díolta le na n-íoc!
aċt ní ḃfuair mé fóiriġin dá laġad ó ḋuine air biṫ aca,
aċt inneósaid me ḋuit-se mar d'éiriġ sé dam air dtús."
Agus ann sin ṫug sé cúntas dó air uile ṗian a ṁoṫuiġ
sé, agus air uile rud a d'orduiġ na doċtúiriḋ.
D'éist an déirceaċ leis go cúramaċ, agus nuair ċríoċ-
nuiġ sé an sgeul uile, d'ḟiafruiġ sé ḋé, "cad é an sórt
páirce í air ar ṫuit tu do ċodlaḋ?"
"Is móinḟeur a ḃí ann," ar san duine tinn, "aċt ḃí sé
go díreaċ bainte, ann san am sin."
"Raiḃ sé fliuċ," ars an déirceaċ.
"Ní raiḃ," ar seisean.
"Raiḃ sroṫán uisge no caise a' riṫ tríd?" ars an
déirceaċ.
"Ḃi," ar seisean.
"An dtig liom an ṗáirc ḟeicsint?"
"Tig go deiṁin, agus taisbeunfaiḋ mé ḋuit anois é."
D'éiriġ sé as a ċáṫaoir agus ċoṁ dona agus ḃí sé, stráċ-
ail sé é féin air aġaiḋ, no go dtáinig sé ċum na h-áite
ann ar luiḋ sé 'nna ċodlaḋ an traṫnóna sin. Ḃreaṫ-
nuig fear-na-déirce air an áit, tamall fada, agus ann
sin ċrom sé air an ḃfeur agus ċuaiḋ sé anonn 's anall
agus a ċorp lúbṫa agus a ċeann cromṫa ag smeurṫaċt
ann sna luiḃeannaiḃ, agus ameasg an luiḃearnaiġ do ḃí
ag fás go tiuġ ann.
D'éiriġ sé faoi ḋeire, agus duḃairt sé, "Tá sé mar
ṡaoil mé," agus ċrom sé é féin síos arís, agus ṫosuiġ  
