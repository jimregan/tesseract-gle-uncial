uile dó. "'Nois an dtig le d'onóir aon ḟóiriġín ṫaḃairt
dam? '' ar sé, nuair ċríoċnuiġ sé a sgéul.
"Tá súil agam go dtig liom," ar san Prionnsa, "air
ṁóḋ air biṫ déanfaiḋ mé mo ḋíṫċioll air do ṡon, mar
ṫáinig tu ċoṁ fada sin le m'ḟeicsint-se. B'olc an ceart
dam gan mo ḋíṫċioll ḋeunaṁ. Tar suas annsa' bpárlúis.
Is fíor an rud a duḃairt an sean duine atá ann sin
leat, ṡluig tu alp-luaċra, no rud éigin eile. Tar
suas 'sa' bpárlúis liom."
Ṫug sé suas leis é, agus is é an béile a ḃí aige an lá
sin giota mór de ṁairtḟeóil saillte. Ġearr sé greim
mór agus ċuir sé air ṗláta é, agus ṫug sé do'n duine
boċt le n-íṫe é.
"Óró! Créad atá d'onóir ag déanaṁ ann sin anois,"
ars an duine boċt, " níor ṡluig mé oiread agus toirt uiḃe
d'ḟeóil air biṫ le ráiṫċe, ni'l aon ġoile agam, ní ṫig liom
dadaṁ iṫe."
"Ḃí do ṫost, a ḋuine," ars an Prionnsa, " iṫ é sin
nuair a deirim leat é."
D'iṫ an fear boċt an oiread agus d'ḟeud sé, aċt nuair
leig sé an sgian agus an ġaḃlóg as a láiṁ ċuir an
Prionnsa iaċ (d'ḟiaċaiḃ) air iad do ṫógḃáil arís, agus
do ṫosuġaḋ ar an nuaḋ. Ċongḃuiġ sé ann sin é ag
iṫe, go raiḃ se réiḋ le pleusgaḋ, agus níor ḟeud sé
faoi ḋeire aon ġreim eile ṡlugaḋ dá ḃfáġaḋ se ceud
púnta.
Nuair ċonnairc an Prionnsa naċ dtiucfaḋ leis tuil-
leaḋ do ṡlugaḋ, ṫug sé amaċ as an teaċ é, agus duḃairt
sé leis an inġin agus leis an t-sean-déirceaċ iad do
leanaṁaint, agus rug sé an fear leis, amaċ go móinḟéur
breáġ glas do ḃí os coinne an tiġe, agus sroṫán beag
uisge ag ri(ṫ) tríd an móinḟeur.
Ṫug sé go bruaċ an t-sroṫáin é, agus duḃairt sé leis,
luiḋe síos air a ḃolg agus a ċeann ċongḃáil os cionn  
