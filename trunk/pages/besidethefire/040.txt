agus duisín caora. Ní raiḃ ḟios ag na cóṁarsannaiḃ
cia an áit a ḃfuair sé an t-airgiod. Duḃairt cuid aca
go raiḃ roinn aige leis na daoiniḃ maiṫe.
Aon lá aṁáin ġleus Páidín é féin agus ċuaiḋ sé ċum
an duine-uasail ar leis an teaċ mór, agus d' iarr air,
an teaċ agus an talaṁ do ḃí 'nna ṫimċioll, do ḋíol leis.
"Tig leat an teaċ ḃeiṫ agad gan ċíos, aċt tá taiḋḃse
ann, agus níor ṁaiṫ liom tu dul do ċóṁnuiḋe ann, gan a
innsint; aċt ni sgarfainn leis an talaṁ gan ceud púnta
níos mó 'ná tá agad-sa le tairgsint dam."
"B'éidir go ḃfuil an oiread agam-sa 's atá agad
féin" ar Páidín, "béiḋ mé ann so amáraċ leis an air-
giod má tá tusa réiḋ le seilḃ do ṫaḃairt dam."
"Beiḋ me réiḋ," arsan duine uasal.
Ċuaiḋ Páidín aḃaile agus d'innis d'á ṁnaoi go raiḃ
teaċ mór agus gaḃáltas talṁan ceannuiġṫe aige.
"Cia an áit a ḃfuair tú an t-airgiod?" arsan ḃean.
"Naċ cuma ḋuit?" ar Páidín.
Lá air na ṁáraċ, ċuaiḋ Páidín ċum an duine-uasail, ṫug
ceud púnta ḋó, agus fuair seilḃ an tiġe agus na talṁan,
agus d'ḟág an duine-uasal an truscán aige asteaċ leis
an margaḋ.
D'ḟan Páidín ann san teaċ an oiḋċe sin, agus nuair
ṫáinig an dorċadas ċuaiḋ sé síos ann san tsoiléar, agus
ċonnairc sé fear beag le na ḋá ċois sgarṫa air ḃáirille.
"'Niḋ Dia ḋuit, a ḋuine ċóir," ar san fear beag.
"Go mbuḋ h-é ḋuit," ar Páidín.
"Ná bíoḋ aon ḟaitċios ort róṁam-sa," arsan fear
beag, "béiḋ mé mo ċaraid maiṫ ḋuit-se má tá tu ionnán
run do ċongḃáil."  
