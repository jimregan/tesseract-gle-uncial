amadáin uile go léir, agus gurb'é rud eile amaċ 's amaċ
a ḃí ar ḟear-an-tiġe, agus gaċ ainm a ḃí aca air a ṫin-
neas an t-am so, ḃí sé ḋá uair, 's trí huaire níos faide 'ná
roiṁe sin. D'ḟág siad buidéul no cúpla buideul le n-ól
ag an ḃfear boċt, agus d'imṫiġ siad leó, ag magaḋ faoi
an rud a duḃairt na mná gur ṡluig sé an alp-luaċra.
Duḃairt an déirceaċ nuair ḃí siad imṫiġṫe. "Ní'l
iongantas air biṫ orm naċ ḃfuil tu fáġail beisiġ má's
amadáin mar iad sin atá leat. Ní'l aon doċtúir ná
fear-leiġis i n-Éirinn anois a ḋéanfas aon ṁaiṫ duit-se
aċt aon ḟear aṁáin, agus is sé sin Mac Diarmada,
Prionnsa Ċúl-Ui-Ḃfinn air ḃruaċ Loċa-Ui-Ġeaḋra
an doċtúir is fearr i g-Connaċtaib ná 'sna cúig cúigiḃ.
"Cá ḃfuil Loċ-Ui-Ġeaḋra?" ars an duine tinn. " Ṡíos
i g-condaé Ṡligíġ; is loċ mór é, agus tá an Prionnsa
'nna ċóṁnuiḋe air a ḃruaċ," ar sé, " agus má ġlacann
tu mo ċóṁairle-se raċfaiḋ tu ann, mar 's é an ċaoi
ḋeireannaċ atá agad, agus buḋ ċóir duit-se, a ṁáiġis-
treas,'' ar sé ag tiontóḋ le mnaoi an tiġe, "do ċur iaċ
(d'ḟiaċaiḃ) air, dul ann, má's maiṫ leat d'ḟear a ḃeiṫ
beó."
"Maiseaḋ," arsan ḃean, "ḋeunfainn rud air biṫ a
ṡlánóċaḋ é."
"Mar sin, cuir go dtí Prionnsa Ċúil-Ui-Ḃfinn é,"
ar seisean.
"Ḋeunfainn féin rud air biṫ le mo ṡlánuġaḋ," arsan
fear tinn "mar tá's agam naċ ḃfuil a ḃfad agam le
marṫain air an t-saoġal so, muna ndeuntar rud éigin
dam a ḃéarfas congnaṁ agus fóiríġin dam."
"Mar sin, téiḋ go dtí an Prionnsa," arsan déirceaċ.
"Rud air biṫ a ṁeasann tu go ndeunfaiḋ sé maiṫ ḋuit
buḋ ċóip ḋuit a ḋéanaṁ, a aṫair," ars an inġean.
"Ní'l dadaṁ le déanaṁ maiṫ ḋó aċt dul go dtí an
Prionnsa," ars an déirceaċ.  
