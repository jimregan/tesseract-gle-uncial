"Tá," ar san fear gearr glas, "agus níos mó."
"Cuir i ḃfolaċ mé go maidin go n-imṫiġeann do ṁái-
ġistir," ar san faṫaċ.
Ċuir sé an faṫaċ faoi ġlas, ann sin, agus ċuaiḋ sé
ċum a ṁáiġistir.
Ṫáinig mac ríġ Éireann, an fear gearr glas an gunnaire,
an cluasaire, an séidire, an  coisire, agus fear briste na
g-cloċ le taoiḃ a ṫóna, asteaċ 'san g-caisleán, agus ċaiṫ
siad an oiḋċe sin, trian le fiannuiġeaċt agus trian le
sgeuluiġeaċt, agus trian le soirm sáiṁ suain agus
fíor-ċodalta.
Nuair d'éiriġ an lá air na ṁáraċ ṫug sé leis a
ṁáiġistir agus an gunnaire, agus an cluasaire, agus an
coisire, agus an séidire, agus fear briste na g-cloċ le
taoiḃ a ṫóna, agus d'ḟág sé amuiġ ag ceann an ḃóṫair
iad, agus ṫáinig sé féin air ais agus ḃain sé an glas de
'n ḟaṫaċ. Duḃairt sé leis an ḃfaṫaċ gur ċuir a ṁáiġis-
tir air ais é i g-coinne an ḃirréid ḋuiḃ a ḃí faoi ċolḃa
a leabuiḋ. Duḃairt an faṫaċ go dtiuḃraḋ sé hata ḋó nár
ċaiṫ sé féin ariaṁ, aċt go raiḃ náire air, an sean-ḃirreud
do ṫaḃairt dó. Duḃairt an fear gearr glas muna
dtiuḃraḋ sé an birreud dó go dtiucfaḋ a ṁáiġistir air
ais, agus go mbainfeaḋ sé an ceann dé.
"Is fearr dam a ṫaḃairt duit," ar san faṫaċ, "agus
uair air biṫ a ċuirfeas tu air do ċeann é, feicfiḋ tu uile
ḋuine agus ni ḟeicfiḋ duine air biṫ ṫu." Ṫug sé ḋó an
birreud ann sin, agus ċuaiḋ an fear gearr glas agus ṫug
sé do ṁac ríġ Éireann é.
Ḃí siad ag imṫeaċt ann sin. Do ḃéarfaḋ siad air
an ngaoiṫ Ṁárta do ḃí rómpa, agus an ġaoṫ Ṁárta
do ḃí 'nna n-diaiġ ní ḃéarfaḋ sí orra-san, ag dul  
