ṁáiṫrín' ar seisean, 'dá n-éalaínn-se uait leis na fáinleogaiḃ?'

"Agus céard adúirt cusa, a Eiḃlín?"

"Dúirt mé leis scuabaḋ leis amaċ agus gan ḃeiṫ am ḃoḋrú. Aċ táim ag cuiṁniú riaṁ ó ṡin ar an rud adúirt sé agus tá sé ag déanaṁ buarṫa ḋom. Nárḃ aisteaċ an smaoineaḋ ḋó é, a Aṫair - é imeaċt leis na fáinleogaiḃ?"

"Is mó smaoineaḋ aisteaċ ṫagas isteaċ i gcroí páiste," arsan sagart. Agus ṫug sé an doras amaċ air féin gan focal eile a rá.

 

*              *              *

 

"Ag brionglóidiġ mar is gnáṫaċ leat, a Eoġainín?"

"Ní hea, a Aṫair. Tá mé ag caint leis na fáinleogaiḃ."

"Ag caint leo?"

"Sea, a Aṫair. Bímid ag caint le ċéile i gcónaí."

"Agus cogar. Céard a ḃíos siḃ a rá le ċéile?

"Bímid ag caint ar na críoċaiḃ i ḃfad uainn a mbíonn sé ina ṡaṁraḋ i gcónaí iontu, agus ar na farraigíḃ fiáine san áit a mbáitear na loingis, agus ar na caṫraċaiḃ aol-ġeala a gcónaíonn na ríte iontu."

Ṫáinig ionaḋ a ċroí ar an sagart mar ṫáinig ar an máṫair roiṁe sin.

"Tusa a ḃíos ag cur síos ar na niṫiḃ seo agus iad-sean ag éisteaċt leat, is cosúil?"

"Ní mé, a Aṫair. lad-sean is mó a ḃíos ag caint agus mise ag éisteaċt leo."

