Cluineaḋ go hobann glór nár cluineaḋ san áit sin le tuilleaḋ agus leiṫ-ḃliain - glór beag bídeaċ, glór fann fíor-ḃinn, ceiliúr mear meiḋreaċ, agus é neaṁ-ċosúil le haon ċeiliúr eile dá dtagann ó ġob éin.

Le luas lasraċ ṫiomáin toirt ḃeag ḋuḃ aneas. Í ag eiteall go hard san aer. Ḋá sciaṫán leaṫna láidre uirṫi. Déanaṁ gaḃláin ar a heireaball. Í ag gearraḋ na slí roimpi mar ṡaiġead a caiṫfí as boġa. D'ísliġ sí go tobann, d'iontaiġ sí, d'éiriġ arís, d'ísliġ is d'iontaiġ arís.

