glórṫa in éag agus ṫuig sí go raḃdar tar éis an bóṫar a ṫaḃairt orṫu féin.

Do ġaḃ Nóra ag cumaḋ pictiúirí bréige ina haigne. Ċonaic sí, dar léi, an bóṫar breá réiḋ agus é geal fá ṡolas gealaí. Ḃí na daoine ina mion-scataíḃ ag déanaṁ ar teaċ na scoile. Ḃí muintir Ros na gCaoraċ ag teaċt amaċ an bóṫar, agus muintir Ġairḃṫeanaí ag triall ṫart le teaċ na máistreása, agus muintir Ċill Ḃriocáin ag bailiú aníos an Cnocán, agus muintir an Turlaiġ Ḃig cruinniṫe ċeana.

Ḃí dream ón Turlaċ agus corr-scata ó Ġleann Ċaṫa, agus duine nó beirt as Inḃear, ag teaċt isteaċ an bóṫar.

Do saṁlaíoḋ di go raiḃ a muintir féin ag geata na scoile anois. Ḃíodar ag dul suas an casán. Ḃíodar ag beannú isteaċ an doras. Ḃí teaċ na scoile beagnaċ lán, agus gan deireaḋ le teaċt na ndaoine fós. Ḃí lampaí croċta ar na ballaíḃ agus an teaċ ċom geal is a ḃeaḋ i lár an lae.

Ḃí an tAṫair Rónán ansin agus é ag dul ó ḋuine go duine agus ag cur fáilte roiṁ gaċ éinne. Ḃí Fear Ḃaile Áṫa Cliaṫ ann agus é go láċ mar ba ḋual dó. Ḃí an ṁáistreás ann, agus máistir agus máistreás an Ġoirt Ṁóir, agus Bean na Lásaí. Ḃí gearrċailí na scoile ina suí le ċéile ar na suíoċánaiḃ tosaiġ. Naċ raḃdar le aṁrán a rá?

Ċonaic sí, dan léi , Máire Ṡeáin Ṁóir, agus Máire Ṗeaitín Johnny, agus Baibín Ċóil Ṁarcais, agus Briġid an Ḃádóra agus a

