"Aċ ċuir tú teaċtaire ċugam, ar ndóiġ?" adeir an sagart agus ionaḋ mór air.

"Níor ċuir mé."

"Níor ċuir tú? Aċ ṫáinig gasúirín beag agus ḃuail sé ar mo ḋoras agus dúirt sé liom go raiḃ mo ċúnaṁ ag teastáil uait!"

Ḋíriġ an sean-ḟear aniar sa leaba. Ḃí faoḃar ina ṡúiliḃ.

"Cé an sórt gasúirín a bí ann, a aṫair?"

"Buaċaillín beag caoin a raiḃ cóta bán air."

"Ar ṫug tú fá deara mar ḃeaḋ scáile solais ṫart timpeall a ċinn?"

"Ṫugas, agus ċuir sé ionaḋ mór orm."

D'ḟéaċ sean-Ṁaitias suas, ṫáinig meangaḋ gáire ar a ḃéal, agus ṡín sé amaċ a ḋá láiṁ -

"Íosagán!" ar seisean.

Leis an ḃfocal sin ṫit sé siar ar an leaba.

Ḋruid an sagart anonn go socair agus ḋún a ṡúile.
