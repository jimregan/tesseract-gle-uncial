Ṁic ṁánla agus í ag iarraiḋ teaċt do ċúnaṁ Air aċ gan é ar a cumas.

D'imiġ an mearḃall sin as a haigne i ndiaiḋ a ċéile agus ṫuig sí sa deireaḋ go raiḃ sí sa mbaile arís. Agus nuair d'aiṫniġ sí éadan a máṫar do líonaḋ a croí de ṡólás, agus d'iarr sí uirṫi an naíonán a ċur isteaċ sa leaba ċuici, agus nuair do cuireaḋ isteaċ sa leaba é ṗóg sí go dil é.

"A Ṁaimín," ar sise, " ṡíl mé naċ ḃfeicfinn tusa ná m'aṫair ná Cuimín ná an páiste arís go bráċ. An raiḃ siḃ anseo ar feaḋ na haimsire?"

"Ḃí, a uain ġil," adeir a máṫair.

"Fanfaiḋ mé san áit a ḃfuil siḃ-se," ar sise. " a Ṁaimín ċroí, ḃí na bóiṫre an-dorċa. . . . agus ní ḃuailfiḋ mé go deo arís tú" ar sise leis an leanḃ agus í ag taḃairt póigín eile ḋó.

Do ċuir an leanḃ a láṁ timpeall a muiníl agus rinne sí lúb di féin ar an leaba ar a lán-tsástaċt.

 
