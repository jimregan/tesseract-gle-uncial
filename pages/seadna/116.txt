le ċéile ar an saoġal so, ḃí troma-ċroíḋe agus cancar
agus buile ar Ṁicil i dtaoḃ a ráḋ go mbéaḋ sé de
ṗláinéid ar Ṡéadna go dtug sé geallaṁaint ṗósda
do Ṡaḋḃ.

Síle. – Agus dar ndóiġ níor ṫug, a Ṗeig.

Peig. – Ċeap Micil gur ṫug.

Síle. – Ní ḋéanfainn daḃta ḋe! Naċ iongantaċ ná
teipfeaḋ air, uair éigin, an tuaṫal a ċeapaḋ!

Peig. – ’Sdó, ḃí sé i mbeul gaċ aoinne aici. Ḃí
sé leaṫta ar fuid na dúiṫe aici. Lasmuiċ de Ṡéadna
féin agus de Ṁáire Ġearra agus de Ṡioḃán, ní raiḃ
duine ná daonaiḋe ná raiḃ an sgéal aige fé mar ċuir
Saḋḃ amaċ é. Dá mb’é Seáġan Ceataċ féin é, ḃí
sé buailte isteaċ ’na aigne go raiḃ geallaṁaint ṗósta
taḃarṫa ag Séadna do Ṡaḋḃ, agus gur ḃ’í an
ġeallaṁaint sin a ḃí ar aigne Ṡéadna an lá ḃíodar
ag siúl sa ṗáirc ar aġaiḋ tíġe Ṡéadna amaċ, é
féin agá ṫafaint air Máire a ṗósaḋ, agus eisean ag
adṁáil méid a ġráḋa ḋi, agus sa n-am gcéadna ag cur
an uile ṡaġas constaice i gcoinniḃ an ċleaṁnais.

Síle. – Agus an é sin a ḃí ar siúḃal acu? Conus a
fuaraḋ amaċ é, a Ṗeig?

Peig. – Níor fuaraḋ amaċ é gur leaṫ ráfla Ṡaḋḃ
ar fuid na h-áite, agus gur airiġ Seáġan é. Ansan do ḃuail
sé buille d’á ḃais ar a leaṫ-ġlúin, agus dúḃairt sé
i n’aigne féin, “Ó! Tuigim anois,” ar seisean, “cad a
ḃí ar aigne Ṡéadna an lá úd. Naċ mór an iongnaḋ,”
ar seisean, “nar inis sé ḋom, lom díreaċ, cad a ḃí
ar aigne aige, agus gan mé ḃeiṫ ag dul ċoṁ dian air,
’ġá ċur suas ċun mná do ṗósaḋ, agus gealleaṁaint
ṗósta taḃarṫa aige do ṁnaoi eile? Dálṫa an sgéil,”
ar seisean, “ní ḟeadar cad é an
