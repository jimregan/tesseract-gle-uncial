Cáit. – Ba ċuma dúnta nó osgailte é mua mbéaḋ a
ġlice ċuir Séadna cúrsaí an ċleaṁnais agus na dtrí
gcéad bpúnt i mbéalaiḃ na ndaoine. Siné ṡaor iad ó
ḋíḃfeirg na ndaoine.

Peig. – Agus bíoḋ nár ṫuig Saḋḃ é, ṫug sí
árd ċongnaṁ do Ṡéadna sa sgéal. Nuair ḃíodar ag
feuċaint uirṫi agus ag éisteaċt léi ar feaḋ tamaill
isé a dúḃradar le n-a ċéile ’ná go raiḃ sí ag
imṫeaċt as a meaḃair glan. Ṫáinig beirt ḃan d’á
cóṁarsanaiḃ agus ḃailiġeadar leó isteaċ í. Ansan
do leaṫ an ráfla go raiḃ sí ar dearg-ḃuile agus go
mb’éigean í ċeangal. Ċuir san ó ḃaol ar fad iad. Ċreid
gaċ aoinne ná raḃdar ciontaċ i ngnó na mbiṫiúnaċ agus
ná raiḃ aon rún acu air, agus ná raiḃ aoinne ba ṫeinne
do fágaḋ ’ná iad.


