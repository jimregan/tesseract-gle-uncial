é ṡocaruġaḋ! Cad deir Séadna leis an socaruġaḋ san?”
ar sise.

“Focal amaċ as a ḃeul,” arsa Sioḃán. “Agus geallaim
ḋuit naċ baoġal go gcuirfiḋ aoinne aon ċeist air; nó má
ċuirean, agus go ḃfeuċfaiḋ seisean ins na súiliḃ air,
bain an ċluas díom má ċuirean sé an tarna ceist.”

Is é duine is éagsaṁlaíġe d’ár ḃuail riaṁ umam
é,” arsa Máire. “Ḃíos aḃfad sul ar ḟéadas
a ḋéanaṁ amaċ cia’cu droċ ḋuine é nó duine
fóġanta. An ċeud uair a ċonac an feuċaint úd, do ċeapas
go raiḃ an t-Áirseóir – fíoġar na Croise idir sinn
agus é! – istiġ ’na ċroíḋe, i dtreó nár ṁaiṫ
liom bualaḋ uime ar an mbóṫar, ná focal do laḃairt
leis. Aċ ḃíos oíḋċe ag teaċt aḃaile ó’n sráid,
agus ag gaḃáil i leiṫ an Bóṫar Leaṫan dom, do ṫáinig
iaraċt de laige orm, agus do ṡuíḋeas ar ċloiċ i lúib de
ċlaiḋe an ḃóṫair. Do ṫuit mo ċodla orm, agus nuair a
ḋúisiġeas ḃí an taom beag imṫiġṫe, aċ ḃí sé
i n-am ṁairḃ na h-oíḋċe. Ṗreabas am’ ṡuiḋe
agus ṫugas aġaiḋ ar an mbaile, agus geallaim ḋuit ná
raiḃ aon ṁairḃitíġe ins na cosaiḃ agam. Oíḋċe
ḃreaġ spéir-ġealaiġe dob’ eaḋ í. Nuair a ḃíos,
mar a déarfá, fiċe slat ó’n gcrosaire, cé ġeoḃaḋ
aníos Bóṫar na Bró aċ Seáġan na Gealaiġe, an ropaire
biṫeaṁnaiġ!”

Síle. – Cé ’r ḃ’é sin, a Ṗeig?

Peig. – Sprid dob’ eaḋ é, a ḃíoḋ ’ġá
ṫaisbeáint féin ansúd, agus ḃíoḋ sé ag marḃaḋ
na ndaoine.

“Nuair a ċonac é,” ar sise, “do ċeapas láiṫreaċ
go raḃas réiḋ. Le n-a linn sin d’airiġeas an duine ag
siúḃal am’ ḋiaiġ. D’ḟeuċas ṫar mo ġualainn. Cé
ḃéaḋ ann aċ Séadna, agus a ḋá ṡúil ar dearg-lasaḋ
agus sgian ar tarang aige, sgian ċoise duiḃe. Do
