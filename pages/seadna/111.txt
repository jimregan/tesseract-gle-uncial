iad d’á gcur ó ċéile mar cuireaḋ iad. Tá sé buailte
isteaċ am’ aigne naċ aon níḋ fóġanta ḃí ’ġá
dtaḃairt d’á ċéile, agus pé rud a ḃí ’ġá gcur
ó ċéile gur mar ṁaiṫe leó a ḃí sé.

Gobnait. – Ní raiḃ aon rud ’ġá gcur ó ċéile aċ
ná déanfaḋ Séadna an éagcóir.

Cáit. – Cad a ċuir ’na ċroíḋe gan an éagcóir a
ḋéanaṁ? Níor ġáḋ ḋó a innsint d’aoinne beó
go raiḃ rún aige ná ná raiḃ. Ní raiḃ bac air í
ṗósaḋ. Ní raiḃ bac air a ráḋ leis féin, “Cá
ḃfios an mairfinn na trí bliaġna deug féin? Cá ḃfios an
dtiocfaḋ an Fear Duḃ úd ċoíḋċe, agus an sgannraḋ
fuair sé nuair a ċuir sé an ḃúirṫ éagsaṁlaċ úd
as?” Ceapaim go raiḃ rud éigin fóġanta ’ġá spriocaḋ,
agus mura mbéaḋ go raiḃ, ná cuirfeaḋ sé i n-aġaiḋ
an ċleaṁnais ċóṁ dian agus ċóṁ seasṁaċ. Agus
feuċ, tá rud eile sa sgeul. An ḟaid a ḃí an cleaṁnas
ar siúḃal, ní raiḃ aċ buairt agus trioblóid aigne ar
an uile ḋuine go raiḃ aon láṁ aige ann, agus go mór
mór ar Ṡéadna agus ar Ṁáire Ġearra féin. Aċ an uair
a ḃí sé curṫa i leaṫ-taoiḃ glan, ṫáinig oiread
eile de ċroíḋe do Ṁáire, agus ṫáinig a ċrónán
do Ṡéadna. Is dóiġ liom gur ṁaiṫ go léir an ḃail
orṫa nár leigeaḋ ċun cinn é.

Síle. – Ní h-ar Ṁicil ba ċeart a ḃuiḋċas a ḃeiṫ
ná deaġaiḋ sé ċun cinn.

Gobnait. – An airiġean siḃ! Agus í tar éis a ráḋ,
tá tamall beag ó ṡin ann, gur ḃ’é Micil agus a ċuid
tuaṫail fé ndear an cleaṁnas a ḃriseaḋ.

Síle. – Dúḃart ná raiḃ aon ṁaiṫ ann ċun cleaṁnais
a ḋéanaṁ, agus deirim anois leis é. Aċ ní ḟágan
