suas leis an Síogaíḋe macánta, pé h-é féin nó pé
ball ’na ḃfuil sé, agus é ṫaḃairt ċun láṁa. Do
ceapaḋ, mar an gcéadna luċt cuardaiġ, ċun na h-áite
do ḋéanaṁ amaċ ’na ḃfuil an t-airgead bréagaċ so
d’á ḋéanaṁ, agus óir naċ foláir nó tá níos mó
’ná an ceaṫrar sa ġnó, an ċuid eile acu d’ḟiaḋaċ
agus greim ḋ’ḟáġail orṫa sul a mbéiḋ uain acu ar
a ṫuille díoḃála do ḋéanaṁ. Is ’mó cú ġéar
ar ṡálaiḃ an ċlaḋaire um an dtaca so, geallaim ḋuit
é, agus má ḃeirean sé na cosa uaṫa is mór an iongnaḋ
liom-sa é. Nuair a ṫuigeadar a ḟeaḃas do ḋéinis-se an
ḃeart lá an aonaiġ agus a ġéire mar ċuaiḋ an sgéal ar
an gceaṫrar, isé adúḃradar go léir ’ná gur ṁór an
truaġ gan tú ṫíos acu féin mar a mbéaḋ coṫrom agat
ar an inntleaċt atá agat do ċur ċun tairḃe.

“Is eagal liom, a Ċormaic,” arsa Séadna, “nuair a
ḃí teistiméireaċt agat d’á ṫaḃairt dóiḃ ar m’
inntleaċt, murar ċuiris leis an ḃfírinne naċ baoġal
gur ḃainis uaiṫi. Aċ is dóċa mura mbéaḋ a ġéire do
leanais-se ar ṡálaiḃ an ḟir ṁóir úd agus a luaṫaċt
a ḃís isteaċ sa ċaṫair ’na ḋiaiġ, go mbeinn ṫíos
acu um an dtaca so agus naċ ar ṁaiṫe le m’ inntleaċt
é. Gan aṁras do ċeap sé droiċ iarraċt do ṫaḃairt
fúm. Is mór an truaġ cead a ċos agá leiṫéid. Is olc
ó ḟearaiḃ na caṫraċ mura dtigid siad suas leis anois
agus a ainim i n-áirde ar fuid na h-Éirean ó’n mbeart
so. Dálṫa an sgéil is mór go léir an iongnaḋ liom a
ráḋ go raiḃ sé de ḋíṫ céille air tráċt ar ainim
an ríġ sa ġnó. Ba ċeart dó a ḟios do ḃeiṫ aige ná
féadfaḋ dul leis aḃfad fé ainm an ríġ.”

“Isé a ċeapaim-se,” arsa Cormac, “’ná go raiḃ a
ḟios go maiṫ aige cad a ḃí ar siúḃal aige, agus gur
d’aon ġnó ar fad do ḋéin sé obair lae an aonaiġ.”


