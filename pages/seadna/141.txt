ceannuiġeaḋ de ċapailliḃ indiu, agus go ḃfuil an
dúṫaiġ creaċta. Siné atá ar siúḃal agam.”

D’iompuiġ sí uaiḋ. Ṫugadar fé ndeara a cosa ag
imṫeaċt uaiṫi. Do rug a h-aṫair idir a ḋá láiṁ
uirṫi. Mura mbéaḋ san do ḃí sí ar an úrlár acu
’na cnaipe.

Síle. – An cailín boċt! Trí ċéad punt imṫiġṫe! Ba
ṁór a’ sgrupal é!

Nóra. – Ar ċuaiḋ sí i laige, a Ṗeig?

Peig. – Am briaṫar gur ċuaiḋ, agus go raiḃ a h-aṫair
tamall maiṫ ag greadaḋ a bas agus ag caiṫeaṁ uisge
uirṫi sul a dtáinig sí ċuici féin. Agus nuair a ṫáinig,
isé céad ḟocal a laḃair sí, “Airiú, greadaḋ
ċúgat!” ar sise, “cad is gáḋ ḋuit mé ḃasgaḋ
agus mé ḃáṫ? Cad dob’ áil leat-sa anso?” ar sise le
Séadna. “Imṫiġ leat aḃaile,” ar sise. “Ní’l aon
ġnó anso agat.”

Níor leig seisean air gur laḃair sí.

“Tá eagla orm,” ar seisean le Diarmuid, “má beirtear
orṫu, gurb olc a raġaid siad as. Tá fearg ar Ċormac. Is
dóiġ liom naċ foláir nó go ḃfuil rud éigin fóġanta
beirṫe uaiḋ acu. Ní ḟeaca riaṁ ag dul ċun gnóṫa
é le h-oiread binibe. Ḃí sórt eagla ar a ġárda féin
roimis. Geallaim ḋuit gurab iad a ḃí go tugṫa agus go
h-ollaṁ agus go h-imġníoṁaċ, agus naċ baoġal gur ṫug
aoinne acu gaċ-re-seaḋ ḋó. Ní ḃeinn i gcás an ḟir
ṁóir úd ar rud ná déarfainn, má tagtar suas leis.”

“Níor ḃuail a leiṫéid de ṁí-áḋ riaṁ mé,” arsa
Diarmuid. “Ar an áit seo do rugaḋ agus do tógaḋ mé,
agus m’aṫair róṁam, agus mo ṡean-aṫair. Ní raiḃ
luaċ feóirlinge riaṁ le cur am’ leiṫ, ná i leiṫ aoinne
des na seaċt sínsearaiḃ a ṫáinig róṁam. Ó! Ó! Ó! A
ḃeiṫ de ċrann agus de ṗláinéid orm iad a
