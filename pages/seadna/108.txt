Gobnait. – Agus cogar, a Ṗeig. Dar ndóiġ ní raiḃ rún
Ṡéadna ag an sagart.

Peig. – Cé a dúḃairt go raiḃ?

Gobnait. – ’Sdó, ba ḋóiġ le duine ar an gcuma ’nar
laḃair sé go raiḃ oiread aige ḋe agus a ḃí ag an
mnaoi ċos-noċtaiṫe.

Peig. – Conus é sin?

Gobnait. – Dúḃairt an sagart go raiḃ Séadna ag gaḃáil
de ċosaiḃ ’na ċroíḋe féin ar son an tSlánuiġṫeóra,
agus dúḃairt an ḃean ċos-noċtaiṫe, is dóiġ liom,
an focal céadna nuair a ċonaic sé ar an gcnoc í. Conus
ḟéadfaidís ḃeiṫ ar an ḃfocal gcéadna mura mbéaḋ
go raiḃ an rún céadna acu?

Peig. – Is dóċa go raiḃ an rún ag an mnaoi. Ba ḋuine
de’n triúr í gur ṫug sé an déirc dóiḃ ar son an
tSlánuiġṫeora, agus níor ḃean ṡaoġalta í. Ní mar
sin do’n tsagart. Ní raiḃ aon ḟios aige ar an rún, ná
aon ḟáġail aige ar a leiṫéid d’ḟios a ḃeiṫ aige.

Gobnait. – Cad a ċuir ar an ḃfocal gcéadna é mar sin?

Peig. – Ní ḟeadar an tsaoġal, a Ġobnait, cad a ċuir ar
an ḃfocal gcéadna é. Nuair a airiġeas féin an sgeul ar
dtúis, níor ċuireas an ċeist sin. Is aṁlaiḋ a ċeapas
am’ aigne gurab aṁlaiḋ a ṫuig an sagart go raiḃ
Séadna pósta ċeana a gan ḟios.

Cáit. – ’Ḋe, cad eile? Naċ ṡin é ċeapfaḋ aoinne?

Gobnait. – Airiú, agus cad é an molaḋ ḃéaḋ ag an
sagart air mar ġeall air sin? Ba ṁór an buiḋċas ba ċeart
a ḃeiṫ air, go deiṁin, toisg gan bean a ṗósaḋ agus
é pósta ċeana!

Cáit. – Naċ maiṫ a ṗós an Pinsinéir Buíḋe agus é
pósta ċeana.


