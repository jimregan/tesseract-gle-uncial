“Go mairir slán, a Ṡeáin!” arsa Séadna. “D’oirfeaḋ
ḋom focal nó dó do laḃairt le Máire, má ’s é do
ṫoil é.”

“Siní ansan istiġ agat í. Tá súil agam gur fearr an
ċaint atá agat le ráḋ léi ’ná a ḃí agat le ráḋ
liom-sa ar maidin.”

D’imṫiġ seisean isteaċ.

“Ó, míle fáilte róṁat, a Ṡéadna!” arsa Máire
Ġearra.

“A leiṫéid seo, a Ṁáire,” ar seisean. “Tá rún agam
le taḃairt duit. Níor ċeapas go mbéaḋ orm é ṫaḃairt
d’aoinne ċoíḋċe. Aċ ceapaim anois ná fuil an ceart
déanta agam agus gan teaċt níos túisge agus é ṫaḃairt
duit-se. Tá sé ceangailte orm i láṫair Dé gan pósaḋ.”

Do stad sé. Níor laḃair sise go ceann tamaill.

“Is ceangal uasal é,” ar sise ar ball. “Is ceangal uasal
é,” ar sise, “agus is ceangal naoṁṫa é. Má’s
ceangal uasal duit-se é,” ar sise, “ba ċóir gur
ċeangal uasal dóṁ-sa é. Ná bíoḋ ceist ort,” ar
sise. “Coimeádfad-sa do rún. Tá oiread eile de ċroíḋe
agam agus do ḃí le tamall. Is mór an taḃarṫas a ṫug
Dia ḋuit nuair a sprioc sé t’aigne ċun ceangail de’n
tsórd san a ġlacaḋ ort.”

“Tá an gnó a ṫug mé déanta agam. Beannaċt Dé leat,
a Ṁáire!” ar seisean. Agus d’imṫiġ sé gan laḃairt
le fear an tíġe.

Nuair do ċuaiġ sé amaċ fé’n spéir, do ċeap sé gur
luiġ sgamal anuas ar ṁullaċ a ċinn. Do ḋoirċiġ an
spéir agus do ḋoirċiġ an talaṁ. Ṫáinig barrógar a
ċliaḃ. Ṡaṁlaiġ sé go raiḃ a ċroíḋe imṫiġṫe
as a ċliaḃ amaċ, agus gur ḃ’é rud a ḃí i n-inead
a ċroíḋe aige ’ná mar a ḃéaḋ cloċ ṁór
ṫrom. D’ḟeuċ sé soir fá
