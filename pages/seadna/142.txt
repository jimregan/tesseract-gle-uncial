ḃualaḋ ċúgam an dorus isteaċ gan ċuireaḋ gan
iaraiḋ! Iad do ṫaḃairt a n-aġaiḋ ar an dtiġ seo seaċas
aon tiġ eile sa tsráid ’ná i gcóṁgar na sráide! Cad
déarfaid na cóṁarsain aċ gurab aṁlaiḋ a ḃí rún
a ndroċ ḃeart agam, agus gurab aṁlaiḋ a ḃíos ag
caḃruġaḋ leó? Má ṫeipean ar Ċormac teaċt suas leo,
— an ṁuintir go ḃfuil a gcuid caillte acu tar éis an lae,
má’s filleaḋ anso ḋóiḃ agus a gcuaird i n-aistear acu,
déarfaiḋ gaċ aoinne gur mise fé ndear é, mura mbéaḋ gur
ṫugas raḃaḋ ḋóiḃ ná béidís imṫiġṫe ċóṁ
tapaiḋ. Ní fágfar cleiṫ os cionn mo ċinn, ná aon ċnáṁ
slán am’ ċorp. Aililliú! Cad é mar ṁí-ḟortiún! Cad é
mar ṫubaist! Cad tá le déanaṁ agam i n-aon ċor, i n-aon
ċor? Is cruaiḋ an sgéal é i ndeirea mo ṡaoġail! Ó! A
ċreaċ láidir é! A ċreaċ láidir é! Cad a ḋéanfad? Cad
a ḋéanfad?”

“Do ḃeul ḋ’éisteaċt agus gan ḃeiṫ ’ġár
mboḋaruġaḋ isé a ḋéanfair,” arsa Saḋḃ. “Ní
ṫú atá caillte leis, aċ mise. Má ġeiḃim fám’
láṁaiḃ é, stracfad an dá ṡúil amaċ as a
ċeann. Agus dálṫa an sgéil, cad é an srangán a ḃí
fá d’ṫeangain-se,” ar sise le Séadna, “nár laḃair
agus sinn ag gaḃáil ṫart páirc an aonaiġ síos? Mar
’ḋ eaḋ nár ṫugais fé ndeara sinn! Ṫugais go
dian ṁaiṫ. D’á ḟeaḃas a leigis ort gan feuċaint
orainn, do ċonac-sa do ṡúil ṁillteaċ orainn. Cad ’na
ṫaoḃ nár laḃrais an uair sin? Ní raiḃ mo ċuid airgid
taḃarṫa agam-sa ḋó an uair sin. Cad a ċoimeád do ḃeul
dúnta? Ḃí do ṫeanga bog go leór agat nuair a ḃí sé ró
ḋéanaċ. Ḃí sé ċóṁ saor agat laḃairt an uair sin
agus a ḃí sé agat laḃairt ’na ḋiaiġ san. Pé donas
greama atá agat ar Ċormac naċ beag duit cogar a ṫaḃairt
dó ċun
