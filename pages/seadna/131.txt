“Ná codail ar an gcluais sin, a Ṡeáġain,” arsa ’n
sagart. “Ní’l aiṫne ċeart agat ar Ṡaḋḃ. Isí bean
is dána d’ár ḃuail riaṁ umam í. Ní ċuirfeaḋ sé
blúire iongnaḋ orm, dá mba rud é go dteipfeaḋ an gnó
so uirṫi, dá ráineóċaḋ go ḃfágfaḋ an duine uasal
so Baile Áṫa Cliaṫ ar an mbóṫar aici, í a ṫeaċt
os cóṁair na dúiṫe airís ċóṁ dána agus ḃí sí
riaṁ, ’ġá ċur ’na luíġe orainn go léir go raiḃ
ḟiaċaiḃ ar Ṡéadna í ṗósaḋ.”

“Agus cé ċreidfeaḋ í, a Aṫair?” arsa Seán.

“Is dóċa,” arsa ’n sagart, “aoinne ḟeuċfaḋ
isteaċ sgéal, ná creidfeaḋ sé í, aċ is gnáṫ le daoine
sgéal de’n traġas san do ġlacaḋ gan feuċaint ċuige
puínn. Níor ġéilleas féin riaṁ do ráiḋtiḃ aoinne gur
ṫug sé geallaṁint di, go dtí gur ċuiris-se ’na luíġe
orm é an lá deirineaċ úd a ḃíomair ag tráċt air. Agus
táim deiṁniġṫeaċ anois go raiḃ dearṁad ort. Táim
lán-deiṁniġṫeaċ, pé rud atá ag teaċt idir Ṡéadna
agus pósaḋ t’ inġíne-se, ná baineann sé le Saḋḃ
agus ná bainean Saḋḃ leis, olc maiṫ ná donaíḋe.”

“Tá súil agam,” arsa Seáġan, “go bpósfaiḋ an duine
uasal so í, pé h-é féin. Níor ṁór liom dó í. Dá
mbeaḋ sí arduiġṫe leis go dtí an baile mór aige, ba
ṁór an suaiṁneas ar an ndúṫaiġ é.”

“Tá eagal orm, a Ṡeáin,” arsa ’n sagart, “naċ mar
ṁaiṫe leis an nduine uasal boċt adeirir-se an méid sin.”

“Dálṫa an ċait, a Aṫair,” arsa Seáġan. “Mar
ṁaiṫe leis féin a ḋeinean an cat crónán.”

“Aċ ’na ṫaoḃ san a’s uile,” arsa ’n sagart,
“ní fios cia’cu den ḃeirt, Saḋḃ nó an duine uasal,
is mó ḃeiḋ beirṫe ná caillte leis an bpósaḋ, má
ṫéiḋean sé ċun cinn. Má’s duine uasal fóġanta é,
is fada nár
