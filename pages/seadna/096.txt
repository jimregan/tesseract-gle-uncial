mór an díol air cleaṁnas a ṫaḃairt dó le briseaḋ
’ná cleaṁnas a ṫaḃairt dó le déanaṁ.

Gobnait. – Fan go fóil, a Ṡíle, a ċuid. Dar ndó’ ní
ḟéadfaḋ aoinne beó an cleaṁnas úd a ḋéanaṁ. Ní
ḟéadfaḋ Diarmán féin é ḋéanaṁ. Ná raiḃ aigne
Ṡéadna socair ’na ċoinniḃ ó ṫusaċ? Ná dúḃairt
sé gur ṡaoire ḋí í losgaḋ ’na beaṫaiḋ ’ná é
’ġá pósaḋ?

Síle. – Ní ḟeadar, a Ṗeig, cad é an ċúis go
ndúḃairt sé an focal san.

Peig. – Cad is dóiġ leat féin, a Ṡíle?

Síle. – Ċeapas gurab aṁlaiḋ nár ṁaiṫ leis í
ḟágáil ’na ḋiaiġ ’na baintriġ nuair a ḃeaḋ na
trí bliaġna deug istiġ. Aċ dar ndó’ ní h-ionan sin agus
í losgaḋ ’na beaṫaiḋ.

Peig. – Ceapaim-se go raiḃ níos mó ’ná san ann,
a Ṡíle. Níor ḃ’ḟoláir sgeul an Ḟir Ḋuiḃ
d’innsint dí ó ṫúis go deire, nó é ceilt uirṫi ó
ṫúis go deire. Dá ’neósfaí ḋí é, agus annsan go
bpósfaḋ sí Séadna, rud a ḋéanfaḋ sí, do ḃrisfeaḋ
a ṁaċtnaṁ a sláinte. Ḃéaḋ sí d’á snaoiḋ ag
galar dóġaċ, agus ba ġearr a ṁairfeaḋ sí. Dá mba ná
’neósfaí ḋí é, do ḃéaḋ an feall déanta ag Séadna
ba ṁeasa d’ár déineaḋ riaṁ Ní ḟéadfaḋ sé an
feall san a ḋéanaṁ, agus ḃí a rian air do ṫeip orṫu
go léir an cleaṁnas a ḋéanaṁ.

Gobnait. – D’airiġeas-sa go raiḃ aon ċleaṁnas aṁáin
agus gur ṫeip ar Ḋiarmán é ḋéanaṁ.

Síle. – Cad é an cleaṁnas é, a Ġobnait?

Gobnait. – Cleaṁnas an Ċaoiltiġ.

Cáit. – Ó, am briaṫar ’s ambasa, a Ġobnait, gur
airiġeas é ḃeiṫ ar siúḃal. Aċ má ’seaḋ, níor
airiġeas é ḃeiṫ briste. Cad a ḃris é, airiú? Ḃí
