Gobnait. – Agus is dóċa, d’á ṁéid é an mian gurab
eaḋ is mó é an gníoṁ.

Peig. – Is eaḋ san. Agus siné cúis go ndúḃairt an
ḃean go raiḃ an gníoṁ déanta ag Séadna, an lá san,
dob’ uaisle d’ár déineaḋ j n-Éirinn le fada roiṁe
sin — “an ḃean dob’ ḟearr i n-Éirinn do ċur ó n-a
ċroíḋe níos túisge ’ná ḋéanfaḋ sé a leiṫéid
d’éagcóir uirṫi.”

Nóra. – Ba ḋóiġ liom gur ṁór an truaġ iad a ċur
o ċéile.

Cáit. – Éist do ḃeul, a Nóra! Nár ṁó ’ná san de
ṫruaġ iad a ṗósaḋ agus an sgeul mar a ḃí sé?

Nóra. – Ṁaise, Dia linn, a Ċáit, is dóċa gur fíor
ḋuit é. Ba ṫruaġ an sgeul é mar seó nó mar siúd. Is
truaġ cráiḋte nar ḟeuċ sé roimis.

Cáit. – Stad go fóil, a Nóra. Ní déarfainn-se go raiḃ
an sgeul ċóṁ h-olc san ar fad. Ḃí an tseóid úd
fáġalta ag Séadna, agus an ḃuairt ṁór imṫiġṫe
as a ċroíḋe. Ḃi a ċrónán ar siúḃal aige ċóṁ
h-aeraċ agus a ḃí riaṁ. Má ḃíodar na trí bliaġna
deug ag gluaiseaċt ar cosa-anáirde, ḃí aon tsólás aṁáin
aige. Nuair a ṫiocfaḋ an lá déanaċ ní ḃéaḋ ṫíos
leis aċ é féin. Agus i dtaoḃ Ṁáire Ġearra, ceapaim gur
ċuaiḋ sí as go dian ṁaiṫ. Conus a ḃéaḋ an sgeul
aici dá ndéineaḋ Séadna mar a ḋéanfaḋ an Pinsinéir
Buíḋe? Níor ḋein. Aċ nuair ḋ’inis sé ḋí go raiḃ
ceangal i láṫair Dé air gan pósaḋ ċoíḋċe, ṫáinig
oiread eile de ċroíḋe ḋi. Ba ḋóiġ leat gur seóid
uasal éigin do bronnaḋ uirṫi sin leis. Ḃí sí tar éis a
adṁáil do Ṡioḃán go raiḃ a croíḋe d’á ṡníoṁ
le buairt. Ḃí an sníoṁ san imṫiġṫe. Ba ḋóiġ liom
féin ná raiḃ aon rud dob’ ḟearr do’n ḃeirt ’ná
