san ná gur ḋéin sé a ḋíċeal air. Agus do ḋéin
Sioḃán a díċeal air. Do ṫeip sé orṫu go léir
glan. Ní ḟeadar cad dúḃairt Saḋḃ nuair airiġ sí
go raiḃ cleaṁnas Ṁáire Ġearra ċóṁ briste le n-a
cleaṁnas féin.

Peig. – Dúḃairt sí rud greannṁar, ṁaise. Dúḃairt
sí gur ḃ’í féin a ḃris é, agus aon ċleaṁnas a
ḃéaḋ d’á ḋéanaṁ do Ṡéadna, go mbrisfeaḋ sí
ar an gcuma gcéadna é, nuair ná pósfaḋ sé í féin.

Cáit. – Gráin uirṫi! ní h-ag táiriugaḋ uirṫi é. Ba
ṁaiṫ an sgeul a ḃeiṫ de ṫubaiste uirṫi é ’ġá
pósaḋ.

Nóra. – Cuirfead geall ná déanfaḋ sé an éagcóir uirṫi
sin aċ ċóṁ beag agus a ḋéanfaḋ sé ar Ṁáire Ġearra.

Gobnait. – Éist, a Nóra. Ní gáḋ ḋuit an geall san a
ċur. Níor ḃaoġal di. Ní deirim go ndéanfaḋ an Pinsinéir
Buíḋe féin an éagcóir sin ar Ṡaḋḃ.

Cáit. – Dá ndeineaḋ, is dóċa go ndíolfaḋ sé as. Ba
ṁeasa ḋó Saḋḃ ċuige ’ná an dlíġ.

Gobnait. – Is dóċa gurab aṁlaiḋ a ḃéaḋ diṫneas
air ag imṫeaċt an loċ amaċ uaiṫi.

Cáit. – Cad é an geit a ḃainfeaḋ fear na n-aḋarc aisti!

Gobnait. – Am briaṫar ṁóide, a Ċáit, gurab é mo
ṫuairim ná maiṫfeaḋ sí puínn dó. Má ḃainfeaḋ se
geit aisti, go mbainfeaḋ sí geit as. Dá ḃfaġaḋ sí
greim ar aḋairc air, nó ar ṁeigioll, ní déarfainn ná
go mb’ ḟearr leis ḃeiṫ sgarṫa léi.

Nóra. – ’Ḋe, agus cad a ḃéaḋ ag an eirball d’á
ḋéanaṁ? Dá ḃfaġaḋ sí priocaḋ nó ḋó ó’n
iongain úd, ceapaim go dtiocfaḋ liúġ aisti.

Gobnait. – Ambasa, a Nóra, is gearr go mbéiḋ barr agat
uaim. Níor ċuiṁniġeas riaṁ ar an iongain.
