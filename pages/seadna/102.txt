Peig. – Ní dóċa aċ deiṁin, a Ġobnait. Aċ má ’seaḋ,
ní deirim gur ṫuig Máire Ġearra an taoḃ san de’n
sgeul. Dá dtuigeaḋ, ní dóċa go ndéarfaḋ sí an méid
úd le máṫair Ṁicil. “Naċ mór an iongnaḋ,” ar sise,
“nár inis sé ḋuit gur Ċéile Dé é, agus gan ḃeiṫ
’ġár gcur amú’!”

“Ní dúḃairt sé focal ar doṁan liom, a ḃean uasal,”
arsa Sioḃán, “aċ gur ṡaoire ḋuit an bás ba ḋona
d’á ḃfuair daonaiḋe riaṁ ’ná é féin dod’
ṗósaḋ.”

“Ḃí sé ṫiar ag an dtiġ againn, tá cúpla lá ó ṡin
ann,” arsa Máire Ġearra, “an lá úd a ḃí Miċeál
ṫiar, agus dúḃairt sé liom féin go raiḃ ceangal air
i láṫair Dé gan pósaḋ ċoíḋċe. Feuċ anois tú, a
Ṡioḃán,” ar sise, “tar ḟearaiḃ an doṁain ṁóir
ḃraonaiġ, cé ċuiṁneóċaḋ go mbéaḋ ceangal de’n
tsórd san ar Ṡéadna? Ní raiḃ a leiṫéid d’iongnaḋ
orm ó’n lá a rugaḋ mé. Geallaim ḋuit,” ar sise, “gur
osgail sé mo ṡúile ḋom. An fear san go ndeirid daoine ná
fuil aon ċreideaṁ aige, agus a leiṫéid sin de ċeangal
air i láṫair Dé; agus mise go ḃfuil ainim an ċreidiṁ
go léir orm ag briseaḋ mo ċroíḋe a d’iaraiḋ teaċt
idir é agus Dia. Naċ deas an obair í sin, a Ṡioḃán? Ní
ḟeadar an tsaoġal ná’n doṁan le ċéile cad a ḃain
dom, nó cad a ḋall mé; nó cad a ċaoċ suas m’aigne
agus m’intinn, agus a ráḋ go ndéanfainn a leiṫéid. Cad
déarfaid na coṁarsain?”

“Ná bíoḋ ceist ort, a ḃean uasal, mar ġeall ar an
dtaoḃ san de’n sgeul. Tá sé socair ċeana acu gurb
é Séadna féin a ċuaiḋ siar dod’ iaraiḋ, agus gur
ḋiúltuiġis láiṫreaċ, agus ansan gur imṫiġ an fear
boċt as a ṁeaḃair,” arsa Sioḃán.

“Aililliú!” arsa Máire, “naċ gairid an ṁoill orṫu
