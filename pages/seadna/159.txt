“Tá fir ’na ḋiaiġ gur deacair dul uaṫa, geallaim ḋuit
é. Isé a ráḋ féin ná deaċaiḋ aon ḃiṫeaṁnaċ
riaṁ fós uaṫa. Má ṫéiḋean sé seo uaṫa béiḋ an
ċraoḃ aige.”

“An raḃais ag caint le Diarmuid Liaṫ ó ḟillis?”
arsa Séadna.

“Ní raḃas,” ar seisean, “aċ d’airiġeas gur ḟág
Saḋḃ an baile agus ná fuil aon tuairisg uirṫi. Ḃíos
ċun dul ann síos anois feuċaint ar ṫáinig sí, nó an
fíor é i n-aon ċor.”

“Raġad-sa leat,” arsa Séadna. “Níor airiġeas focal
dé. Is mór an truaġ an duine boċt.”

Ḃuaileadar orṫa soir.


