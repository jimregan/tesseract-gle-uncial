
CAIBIDIOL A NAOIDEUG.

Ní raiḃ Diarmaid sa dorus rómpa. Ḃí an dorus
dúnta. D’osgaladar é agus ċuadar isteaċ. Ní ḟeacadar
Saḋḃ ná Diarmuid. Ḃí sean ḃean iasaċta ’na suiḋe i
n-aice na tine. Ṫóg sí a ceann agus d’ḟeuċ sí orṫa
agus ċrom sí airís é gan laḃairt. Ḃí aiṫne acu
uirṫi. Cóṁarsa dob’ eaḋ í. Pails Ḃoḋar a tugtaí
uirṫi, aċ má ’seaḋ ní ró ḃoḋar do ḃí sí,
aċ ḃí sí ana ríġin.

“Cá ḃfuil fear an tíġ, a Ṗails?” arsa Cormac.

“Tá sé gan ḃeiṫ ar fóġnaṁ,” ar sise, go ríġin.

“An ḃfuil sé ’na luíġe?” arsa Cormac.

“Tá,” ar sise, “agus Máire ’nġean Airt ag taḃairt
aire ḋó.”

Le n-a linn sin d’osgail an ḃean ḟrioṫáilte dorus an
tseómra. “Dé ḃúr mbeaṫa-sa!” ar sise.

“Cad ’tá ar an nduine seo, a Ṁáire?” arsa Cormac.

“Tá eagal orm, a Ċormaic,” ar sise, “gur taom beag
éagcruais atá air. Slán beó mar a n-innstear é! Do
buaileaḋ breóite lar na ṁáireaċ lae an aonaiġ é, nuair
a fuair sé go raiḃ Saḋḃ imṫiġṫe. Nuair airiġ an
sagart an t-éirleaċ a ḋéineadar na biṫeaṁnaiġ úd
ar an aonaċ do ṫáinig sé féin anso, agus nuair a fuair
sé Diarmuid ’na luíġe agus gan duine ann do ṡínfeaḋ
deoċ ċuige, do ċuir sé fios orm-sa agus do ṫánag.”

“Ar ṁisde ḋúinn dul isteaċ ’ġá ḟeuċaint?”
arsa séadna.

“Aċ, ní misde, ní misde,” ar sise.

Ḃí Cormac istiġ ċeana féin, gan ċead.


