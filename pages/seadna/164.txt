poll francaiġ ná go ḃfuil aiṫne aige siúd air, i n-aon
ḃall sa ḃaile ṁór. Bíoḋ orm-sa má ṁoṫuíġean
sé ’na ḋiaiġ í go gcuirfiḋ sé féin, nó duine éigin
uaiḋ, deire léi go tapaiḋ –, má ’s ann a ṫug sí
a h-aġaiḋ, agus dar ndóiċ ní dóċa gurab ann, níḋ
naċ iongnaḋ.”

“Fan leat go fóil,” arsa Cormac. “Ní ḃéarfaḋ aon
ġnó eile ó’n mbaile í aċ ċun é siúd d’ḟiaḋaċ
agus do ṫaḃairt ċun láṁa. An gníoṁ do ḋéin sé
uirṫi féin agus ar a h-aṫair, níor déineaḋ is dóċa
le cuiṁne aoinne atá suas a leiṫéid eile de ġníoṁ,
le gráinneaṁlaċt agus le spriúnlaiṫeaċt agus le
h-éagcóir. D’ḟulaingeóċaḋ sí í ġearaḋ ’na
miotaiḃ beaga sul a’ leigfeaḋ sí i n-aisge leis é,
níḋ naċ loċt uirṫi.”

“Ḋe ’gus, a ḋuine an ċroíḋe ’stiġ, má tá
sé ċóṁ buailte sin isteaċ ad’ aigne go ḃfuil sí
imṫiġṫe ar an inntinn sin cad ’na ṫaoḃ ná preaban
tú láiṫreaċ agus í do leanṁaint?” arsa ’n ḃean
ḟrioṫáilte.

“Preabfad, ná bíoḋ eagal ort,” ar seisean. “Ní raiḃ
uaim aċ a ḟios a ḃeiṫ agam cár ṫug sí a h-aġaiḋ. Is
dóċa go ḃfanfair-se anso go dtí go mbéiḋ an duine seo
ag teaċt ċuige féin, nó an ċuid is lúġa ḋe, ar láiṁ
ṡáḃála.”

“Fanfad,” ar sise. “Dúḃairt an sagart liom
fanaṁaint.”

“Agus, a Ṡéadna,” ar seisean, “mura ḃfuil aon
ḃroid ort-sa ná béaḋ sé ċóṁ maiṫ agat gluaiseaċt
i n-aonḟeaċt liom?”

“Ní gáḋ san,” arsa Séadna. “Tá ḃur ndóiṫin
agaiḃ féin ann.”

“Tá a ḟios agam,” arsa Cormac, “gur ṁaiṫ le muíntir
an ríġ aiṫne do ċur ort, agus go mb’ḟéidir
