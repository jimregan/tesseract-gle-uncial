ċoṁ fada? Nó cad d’imṫiġ ar Ṡéadna, nó cad ’tá
’ġá ċoimeád? Má oirean dó cleaṁnas a ḋéanaṁ le
Saḋḃ, nár ċóir go mbéaḋ an lá fada a ḋóiṫin
ċuige agus gan ḃeiṫ ag caiṫeaṁ na h-oíḋċe amuiċ
ar an gcuma so? Is dorċa an duine é. Is deacair ḃeiṫ suas
leis. Duḃairt sé gur ṡaoire ḋí ḃeiṫ marḃ ’ná
é ’ġá pósaḋ, agus siné anois é ’ġá pósaḋ ar
a ḋíċeal. Ní ḟeadar an tsaoġal cad uime gur ṡaoire
ḋí ḃeiṫ marḃ ’ná é ’ġá pósaḋ. Ba ḋóiċ
liom-sa gur ṡaoire ḋó-san ḃeiṫ marḃ ’ná Saḋḃ
’ġá ṗósaḋ. Ní ṗósfainn í ar a ḃfuil d’airgead
ag Séadna agus aici féin agus ag á h-aṫair i dteannta a
ċéile, feuċ!”

Le n-a linn sin ṫug sé fé ndeara solus mar ḃéaḋ éiriġe
an lae. Ċuir san árd-ṁisneaċ air. Aċ i gceann tamaill isé
rud d’éiriġ ’ná an ġealaċ. Nuair a ċonaic sé solus
na gealaiġe ag taiṫneaṁ isteaċ tríd an ḃfinneóig agus
anonn ar an gclaḃar mar a raiḃ an ṁealḃóg ar croċaḋ,
agus gan aon leus de ṡolus an lae ag teaċt, do ḋuḃuiġ
agus do ġormuiġ aige, i dtreo, dá leigeaḋ eagla ḋó é, go
gcromfaḋ sé ar ġol. Nuair a ṫáinig an solus cruinn ar an
mealḃóig do ċuir sé dealḃ cinn duine uirṫi. Ċeap Micil
ná feacaiḋ sé eiġre riaṁ aċ é ar ċeann na cailliġe
sa sgeul fiannuiḋeaċta, go mbíoḋ an dá ḟiacail ba ṡia
siar ’na ceann mar ḋá ṁaide croise aici. Nuair a ḃí sé
ag feuċaint tamall air do ċoruiġeadar na súile agus do ḃog
an beul mar a ḃéaḋ sé ċun laḃarṫa. Ḃí a ḟios ag
Micil go maiṫ ná raiḃ ann aċ an ṁealḃóg, aċ mar sin
féin do ċoruiġ a ċuid fola agus do ṡeasaiṁ a ġruaig agus
do ġluais colgriṫfín fan ċnáṁa a ḋroma. B’éigean
dó a ṡúile do ḋúnaḋ sul a mbéaḋ sé ag feuċaint
ar na súiliḃ úd ag coruiġe. Ba ġearr go mb’éigean dó
iad d’osgailt airís le h-eagla agus le
