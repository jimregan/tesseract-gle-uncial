
CAIBIDIOL A SEAĊTDEUG.

Ġluaiseadar orṫa suas, Séadna agus Diarmuid Liaṫ, cos ar
ċois, go tiġ Ḋiarmuda.

Ní raiḃ rómpa ann aċ cruinniuġaḋ ban agus leanḃ
agus seandaoine, agus an tíncéir mór ’ġá léiriuġaḋ
ḋóiḃ cad a ḃí tar éis tuitim amaċ.

“Cad é sin a deir sé?” arsa Diarmuid le duine acu.

“Deir sé,” arsa ’n duine, “gurab aṁlaiḋ atá
Saḋḃ fuaduiġṫe ag muíntir an ríġ, agus go ḃfuil
Cormac an Ċaincín agus a ṁuíntir imṫiġṫe ’na ndiaiġ
ar cos-anáirde ċun í ḃaint díoḃ, agus í ṫaḃairt
leó aḃaile, mar go raiḃ sí féin agus Cormac réiḋ ċun
a bpósta.”

Ċuadar isteaċ. Ní raiḃ aoinne rómpa istiġ. Ċuireadar
láṁ ar ḋorus an tseómra. Ḃí sé daingean ó’n dtaoḃ
istiġ. D’ḟeuċadar ar a ċéile.

“Osgail an dorus, pé duine atá ansan!” arsa Diarmuid.

“Dún-sa dorus an tíġe ar dtúis,” arsa Saḋḃ — isí
a ḃí ann. Do ḋún.

D’osgail sí an dorus agus ṫaisbeáin sí ḋóiḃ í féin,
agus an clóca dearg uirṫi, agus sgeón inti.

“Cad é an donas é seo,” ar sise, “atá ag eiríġe
dos na daoine go léir, nó an ag imṫeaċt as a meaḃair
atáid? Ḃíos am’ ṡuíḋe sa ċaṫaoir sin ansan. Ḃí
Síogaiḋe imṫiġṫe amaċ feuċaint an ḃfeicfeaḋ sé
ṫusa. Ní raiḃ sé aċ ar éigin imṫiġṫe a’ raḋarc
an doruis nuair a airiġeas an ċoisiḋeaċt agus an gleó agus
an t-éirleaċ amuiċ. D’ḟeuċas amaċ, agus cad do ċífinn
aċ an t-aonaċ ag déanaṁ ar an ndorus i n-aon tsluaġ
