ort a leanfaiḋ ḋíot an ḟaid a ḃéiḋ cos ċam ort,”
ar sise, agus ní h-ag caint a ḃí sí aċ ag sgreadaiġ agus
ag léimriġ, agus a gruaig ag rinnce mór-ṫímpal a cinn.

D’imṫiġ sí isteaċ. Ċeap seisean go mbéaḋ a ṁáṫair
ċuige amaċ. I n-a inead san, is aṁlaiḋ d’ḟill Saḋḃ
agus árṫaċ ’na láiṁ. D’osgail sí an dorus agus do
steall sí a raiḃ san árṫaċ fé n-a ċeannaċaiḃ. Ba
ṁaiṫ an ṁaise aige é, do léim sé i leaṫ-taoiḃ. Do
ġluais an t-uisge a ḃí san árṫaċ treasna an ḃóṫair
agus gal beirḃṫe as.

“A ċuirpṫiġ!” ar seisean. “An aṁlaiḋ a ṁeasais
me ṁarḃaḋ?”

“Bain an ċluas díom,” ar sise, “dá ḃfaġṫá
an méid sin ná tiocfá anso airís ag lorg do ṁáṫar,
an snaṁaire!”

Le n-a linn sin, seo amaċ Diarmuid agus a ċaipín breac
air. Do rug sé ar ġualainn ar Ṁicil.

“A Ṁicil,” ar seisean, “tá dearṁad éigin ort. Níl
do ṁáṫair anso, ná ní raiḃ, ní ḟeadar caṫain.”

“An ndeirean tú liom é?” arsa Micil.

“Deirim gan aṁras,” arsa Diarmuid. “An aṁlaiḋ ná
fuil sí sa ḃaile?”

“Ní raiḃ sí sa ḃaile nuair ’ḟágas-sa an baile,”
arsa Micil.

“An raiḃ sí sa ḃaile aréir?” arsa Diarmuid.

“Is fíor ḋuit go díreaċ,” arsa Micil. “B’ḟéidir
go raiḃ, agus gurab aṁlaiḋ ḋ’ḟágas am’ ḋiaiġ
sa ḃaile í.”

Ḃí aiṫne ag Micil ar Ḋiarmuid agus ar a ċeisdiuġċán,
aċ ní raiḃ sé le dul uaiḋ ċóṁ saor.

“Stad, a Ṁicil,” arsa Diarmuid. “Ná bí ’ġá leigint
ort gur amadán tú, mar ní h-eaḋ. Cad do
