Ag ruiṫ ag cur aistir ar ṡagart gan ġáḋ gan
riaċtanas! Feuċ air sin!”

“Ní fiú biorán a’s é,” arsa ’n sagart. “Do
ṫiocfainn féin anall ar aon ċuma feuċaint an raiḃ aon
sgéala agat ó Ṡaḋḃ nó an raiḃ aon ḃunús leis an
ráfla so ar siúḃal.”

“Níor airiġeas focal riaṁ dé go dtí gur ṫáinig
an ḃean úd agus go ndúḃairt sí gur casaḋ droċ
ṫeangḃálaiḋe éigin ar Ṡaḋḃ, nó rud éigin de’n
tsórd san,” arsa Diarmuid.

“Cé h-é an droċ ṫeangḃálaiḋe adúḃairt sí do
casaḋ uirṫi?” arsa ’n sagart.

“Níor inis sí ḋúinn cia r’ ḃ’é féin. Níor
ṫug sí aon tuairisg dúinn air, agus siné atá ag baint mo
ṁeaḃraċ asam,” arsa Diarmuid.

“Do’n réir sin,” arsa ’n sagart, “is dóċa gur airiġ
sí an ċuid eile fé mar airiġeas-sa féin é. Cairéiriḋṫe
do ṫug leó é mar iongnaḋ ṡaoġail agus mar ċúrsaí
cainte eatarṫa, go raiḃ Cormac an Ċaincín sa ḃaile ṁór
leis, agus gur oibriġ sé féin agus Saḋḃ a’ láiṁ
a ċéile ċun beirṫe ar an mbiṫieaṁnaċ. Gur imireadar
araon an cluiċe ċóṁ maiṫ san agus ċóṁ gasta san go
raiḃ iongnaḋ a gcroíḋe ar ṁuíntir an ríġ agus ar
an ríġ féin, a ḟeaḃas do ḋéineadar an gnó. Ansan,
nuair fuair Saḋḃ sé ċéad púnt i n-inead an trí ċéad
a rugaḋ uaiṫi, gur socaruiġeaḋ cleaṁnas idir í féin
agus Cormac agus go ḃfuil an ḃeirt pósta um an dtaca so,
nó réiḋ ċun a bpósta.”

“Aililliú!” arsa Diarmuid. “Feuċ air sin! Ar airiġ
aoinne riaṁ a leiṫéid! Ċeapas ná pósfaḋ sí é
dá mbéaḋ saiḋḃreas na h-Éirean aige. Is éaċtaċ
an saoġal é. Is éagsaṁlaċ an obair má ’s fíor é
sin. Aċ is dóiċíġe ná fuil aon ḃunús leis an sgéal. Ní
ḟéadfaḋ a ḃeiṫ, níḋ naċ iongnaḋ.”


