“’Gcloistí!” arsa Diarmuid.

“Deirim leat ná fuil aon ḟocal bréige ann,” arsa
Pádraig. “Ó’n lá do rugaḋ mé níor airiġeas a
leiṫéid d’eaċtra. Ḃí a ḟios ag Cormac Saḋḃ do
ḃeiṫ imṫiġṫe as baile. Do lean sé ar muin capaill
í. Ḃí a ḟios aige í ḃeiṫ ’na cuis agus bíoḋ
go raiḃ sí raint aimsire ar an mbóṫar sul ar ġluais
sé, ċeap sé nár ḃaoġal ’ná go dtiocfaḋ sé suas
léi sul a sroisfeaḋ sí an ċaṫair. Ḃí sé ag cur
a tuairisg’ agus ag taḃairt a cóṁarṫaí uaiḋ fan
ḃóṫair ar feaḋ aḃfad, agus mar sin do ċoimeád sé
ar feaḋ aḃfad an bóṫar do lean sise agus ba ḃeag ná
go raiḃ a ḟios aige cad é an ḟaid roimis amaċ a ḃí
sí. Fé ḋeireaḋ do cuireaḋ i n-iúil dó gur ġaiḃ
sí ḋá ḃóṫar. Ċuir san amúġ’ é, agus isé rud
a ḋéin sé ansan ’ná déanaṁ ceann ar aġaiḋ ar an
gcaṫair. Ḃí a ḟios aige go mbéaḋ sé sa ċaṫair
roímpi, agus do ḃí. Ḃí aiṫne sa ċaṫair air. Do ḃí
aiṫne ṁaiṫ ag muíntir an riġ air. Ċuir sé luċt airm
amaċ láiṫreaċ ar na bóiṫriḃ a-ndeas, agus ṫug sé
cóṁarṫaí Ṡaḋḃ dóiḃ. Ba ġearr go ḃfeacadar ag
teaċt í, ar a cromruaṫar agus caipín a clóca ar a ceann
aici. Ċuireadar iad féin i n-iúil di, aċ ní raiḃ aon
ṁaiṫ ḋóiḃ ann go dtí gur ṫugadar an cóṁarṫa
cruinn di. Duḃradar léi gur ḃ’é Cormac Báille do ċuir
fé n-a déin iad agus ‘d’á ċóṁarṫa san féin’ gur
ḃ’í Pails ḃoḋar an t-aoinne aṁáin a ċonaic í ag
fágáilt an ḃaile. Ṡásaiṁ san í.

“Nuair ḟiafraiġ Cormac di cad a ṫug í, dúḃairt sí
leis gur ṫeastaiġ uaiṫi dul ċun cainte leis an ríġ agus
go gcaiṫfeaḋ sí ceart d’ḟáġail uaiḋ.

“‘Cad ’tá ag an ríġ le déanaṁ ḋuit?’ arsa Cormac.

“‘Tá,’ ar sise, ‘breiṫ ar an mbiṫeaṁnaċ a rug mo
