taiḋriṁṫe déanfar duit, gan teaċt airís. Imṫiġ ort
aḃaile anois, agus go dtugaḋ Dia ciall níos fearr duit! Do
ċuaḋais as go dian ṁaiṫ.”

Do sgaradar.

Sea, arsa Micil leis féin, ba ḋóbair dom an donas a
ḋéanaṁ. Ní ḟeadar ‘en tsaol cár ṫug mo ṁáṫair
an oíċe.

Nuair a ṫáinig Micil aḃaile, ḃí a ṁáṫair ann
roimis. Ḃí a h-aġaiḋ agus a súile ataiṫe ó ḃeiṫ
ag gol.

“A ṁáṫair,” arsa Micil, “cá raiḃ an tórraṁ?”

“Cad a ṫug aḃaile ṫú, a Ṁicil?” ar sise.

“Sdó,” ar seisean, “d’ḟanas i ḃfeiḋil tíġe
Ṡéadna aréir, mar do ṫug sé féin an oíḋċe i mball
éigin as baile, agus ansan ar maidin indiu dúḃairt sé
liom imṫeaċt aḃaile agus greas a ċodlaḋ ḋom féin; go
raiḃ páġ an lae seo tuillte agam tar éis na h-oíḋċe.”

“Airiú,” ar sise, “agus cár ċaiṫis an lá ó
ṁaidin?”

“Ḃí an lá go breaġ,” ar seisean, “agus ní raiḃ
tuirse ná codlaḋ orm, aċ má ’seaḋ tá ocras anois orm,
geallaim ḋuit é.”

Ṫug sí rud le n-iṫe ḋó, agus má ṫug, ba ṁaiṫ an
díol air é. Ba ġearr an ṁoill air mias ṁaiṫ ṁór a
ġlanaḋ. Nuair a ḃí a ċuid bíḋ caiṫte aige do ċrom
sé ar ċaint.

“A ṁáṫair,” ar seisean.

“Teaċt, a Ṁicil,” ar sise.

“Níor innsis dom cá raiḃ an tóraṁ,” ar seisean.

“Cad a ċoimeád Séadna as baile i gcaiṫeaṁ na h-oíḋċe
aréir?” ar sise.

“Ní h-i gcaiṫeaṁ na h-oíḋċe aréir aṁáin a ḃí
sé as baile, aċ ó ṁaidin indé. Nuair a ṫánaís-se amaċ
ar maidin indé ó ḃeiṫ ag caint leis agus tú i rioċtaiḃ
dul i laige, do ċuaḋas-sa isteaċ agus ní raiḃ sé
