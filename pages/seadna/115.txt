sráid oíḋċe, agus d’ḟan sé ag ól i n-áit éigin, go
raiḃ forṁór na h-oíḋċe caiṫte. Ansan nuair a ḃí
sé ag déanaṁ ar an mbaile, ḃí eagla air go mbéaḋ
a ṁáṫair a’ pléiḋ leis i dtaoḃ í ċoimeád an
oíḋċe go léir ar an dtinteán ag feiṫeaṁ leis. Isé
rud a ḋein sé ’ná a leigint air go ḃfeacaiḋ sé sprid
ṫíos ar an mBóṫar Leaṫan. Do ċreid an ṁáṫair
é toisg an ainim aeraċ a ḃeiṫ ar an áit. Ní raiḃ
aon ċóṁarsa a ṫagaḋ isteaċ ’na ḋiaiġ san go
ceann aḃfad ná cuireaḋ sí ḟeuċaint ar Ċonn an sgeul
ḋ’innsint. B’é críċ an sgéil é go dtáinig oiread san
sgannraḋ ar Ċonn roimis an sprid úd ná feacaiḋ sé riaṁ,
ná leigfeaḋ eagla ḋó an Bóṫar Leaṫan a ġaḃáil tar
éis na h-oíḋċe a ṫuitim, dá ḃfaġaḋ sé Éire air.

Peig. – Pé ’cu a ċreid Saḋḃ féin é nó nár ċreid,
ḃí a lán des na cóṁarsanaiḃ a ċreid láiṫreaċ é,
agus ba ġearr gur ċreideadar go léir é. Ċeapadar, is dóċa,
toisg an deiġleáil leaṫair a ḃeiṫ idir Ḋiarmuid agus
Séadna, go mb’ḟéidir go raiḃ an ġeallaṁaint ann. Pé
sgéal é, ḃí sé socair ’na n-aigne gur mar ġeall ar
Ṡaḋḃ do ṫeip cleaṁnas Ṁáire Ġearra. Ansan, nuair
a ċuiṁniġeadar ar an dturus úd Ḋiarmuda suas go tiġ
Ṡéadna, ṫuigeadar go mb’ḟéidir ná raiḃ Diarmuid
ċoṁ mór gan fios a ġnóṫa féin agus a ṡíleadar.

“Á,” a deiridís le n-a ċéile, “ní’l sprid ná
púca gan fios a ċúise aige féin.”

Micil agus a ṁáṫair a ḃí go troma-ċroíḋeaċ de
ḋroim an sgéil. Gan aṁras ḃí a ḟios ag Sioḃán
ná raiḃ baint ar biṫ ag Saḋḃ le briseaḋ an
ċleaṁnais, acri ní raiḃ a ḟios san ag Micil. Aċ má
ḃí troma-ċroíḋe ar Ṡioḃán i dtaoḃ na beirte sin
a ḃeiṫ sgarṫa go bráṫ
