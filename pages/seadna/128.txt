“Tá daoine a déarfaḋ gur buairt aigne atá ag imirt air,”
ar seisean, “buairt ṁór éigin. Gur ċuir sé ceangal
nó geallaṁaint nó rud éigin de’n tsórd san air féin,
ceangal éigin nár ṫuig sé i gceart i n-am. Ansan nuair a
ṫuig sé é féin agus a fuair sé cad a ḃí déanta aige,
i n-inead aon iaraċt do ṫaḃairt ar é féin d’ḟuasgailt,
gurab aṁlaiḋ a ċuaiḋ sé i n-éadóċas ar fad.”

D’éist Máire. Níor leig sí aon rud uirṫi. Ḃí iongnaḋ
a croíḋe uirṫi.

“Ní h-éidir,” ar sise ’na h-aigne, “gurab aṁlaiḋ
do sgéiḋ an ḃaintreaċ!”

“Ba ċóir,” ar seisean, “dá mbeaḋ aon rud de’n tsórd
san ar a aigne, go ’neósaḋ sé ḋuit-se é an lá úd,
i dtaoḃ a’s gur ró ḃeag an uain a ṫug sé ḋó féin
ar ṗuínn d’innsint duit.”

“Andaiġ féin, ba ċóir sin,” ar sise go
neaṁċuiseaċ. “Is dóċa,” ar sise, “dá mbéaḋ rud
d’á ṡórd ag déanaṁ buarṫa ḋó, go dtaḃarfaḋ
sé uain dó féin ar é ḋ’innsint, agus nuair nár ṫug,
gur maiṫ an cóṁarṫa ná raiḃ.” Ḃí stoca le n-a
h-aṫair ’na láiṁ, agus í ag cur cléiṫe ann, agus ba
ḋóiġ leat uirṫi gur géire ḃí a h-aigne ar an stoca
’ná ar an gcaint.

Is ar Ṡeáġan a ḃí an iongnaḋ ansan. “Níor inis sé
riaṁ di é!” ar seisean i n’aigne féin. “Ṁaise, is
dóċa,” ar seisean léi, “go ḃfuil an ceart agat. Dá
mbéaḋ sé ag déanaṁ buarṫa ḋó do ṫaḃarfaḋ sé
uain dó féin ar é ḋ’innsint.”

“Seo,” ar sise. “Cuir umat anois é, go ḃfeicead an
mbéiḋ sé ad’ ġortuġaḋ.”

Síle. – Am briaṫar féin gur ṁaiṫ an ḃail uirṫi
nár leig sí amaċ é. Ní ḃéaḋ an meas céadna go bráṫ
airís agam uirṫi, an dá lá ’s an ḟaid a ṁairfeaḋ
