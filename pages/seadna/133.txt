
CAIBIDIOL A SÉDEUG.

Lar na ṁáireaċ a ḃí ċugainn, ḃí aonaċ sa
tsráid. Ḃí Séadna ar an aonaċ le h-ualaċ bróg. Ḃí
Micil ar an aonaċ ’na ṡeasaṁ leis an ualaċ. Ḃí
máṫair Ṁicil ar an aonaċ ag díol muice raiṁre agus
ag ceannaċ céise. Ḃí Seáġan Ceataċ ar an aonaċ, agus
stoc mór de ḃuaiḃ seasga aige le díol ó’n gcnoc. Ḃí
Máire Ġearra ar an aonaċ i dteannta a h-aṫar. Ḃí an
báille ar an aonaċ, ċóṁ plucaċ, ċoṁ caincíneaċ,
ċóṁ mórċúiseaċ, ċóṁ géar-ṡúileaċ, ċóṁ
tarr-leaṫan, ċóṁ colpaċ, ċoṁ tur agus ḃí Seáġan an
Aonaiġ riaṁ. Dá ḃfeicfeá ag déanaṁ ort é, ba ḋóiġ
leat air gurab aṁlaiḋ a ḃí ḃarántas ’na ṗóca aige
ad’ ċoinniḃ. Dá mba ná déanfá aċ beannuġaḋ ḋó,
d’ḟeuċfaḋ sé ort mar a ḟeuċfaḋ sé ar ḋuine a
ḃéaḋ ċun a ḃuailte.

Ḃí an uile ṡaġas eaċraḋ ann, ċóṁ h-iomadaṁail
agus ḃí an ċéad lá úd a ṫáinig Séadna ann ċun
capaill agus bó ḃainne do ċeannaċ. Ḃí luċt cleas ann,
agus luċt rince, agus luċt ceoil, agus luċt cártaí, agus
luċt pócaí do ṗiocaḋ. Ḃí tincéirí ann as gaċ áird
idir ċian agus cóṁgar, agus is iad a ḃí go buarṫa agus
go blaḋmanaċ, go droċ ṁúinte, go droċ ḃéasaċ agus
go droċ laḃarṫa. Iad féin agus a mná agus a gclann ag
dul i gcoċall a ċéile gur ḋóiġ leat go maireoḃaidís
a ċéile, agus ’na ṫaoḃ san ná marḃuiġdís.

Ḃí luċt méaracán ann. Aċ má ’seaḋ, ní raiḃ fear
méaracán Ṡéadna orṫa, nó má ḃí, ní ḃfuair Séadna
aon raḋarc air.

Do riṫeaḋ an rás, fé mar a riṫeaḋ an ċéad lá. Ḃí
gaċ aoinne ag faire air. Nuair a ḃí sé críoċnuiġṫe
