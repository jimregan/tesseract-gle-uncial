"Lean mise anonn toiġ Ḋoṁnaill Ṁic
Ruaiḋrí é.  Ḃí m'aṫair ar an daoraiḋ liom
as imṫeaċt agus mo ċuid oibre a ḟágáil, aċ
ḃí a ḟios agam go mbéaḋ tréan cuideaċta ar
Ḋoṁnall agam.  Ḃí sé ag cur tón rópaí i
gcliaḃ, agus is iomḋa fear is deaġ-láṁaiġe
i gcionn rópaí féir ná é.  Isteaċ leis an
ṗéas agus mé féin 'sna sála aige.  Ċogain
Doṁnall leis: cá biṫ diaḃal a ḃíos sé a
ċognaḋ.

"`You're Dan Rogers,' ars'an péas agus
páipéar gorm aige.

"`Nobody need tell me that,' arsa
Doṁnall.

"Ṡuiḋ an péas ag an tábla agus ṫug sé
amaċ a ṗeansal.  Fear úr atá ann, stócaċ óg,
agus ḃí cinéal deifre air.  Creidim gur rud
tuirseaċ a ḃeiṫ ag faġáil an sgéil ċéadna i
n-aċan teaċ.

"`Ye're married?' ars'an péas.

"`I was,' arsa Doṁnall.

"`An' aren't ye?'

"`Once a man's married, he's married,'
arsa Doṁnall, ag socruġaḋ na ceiste.

"`But isn't yer wife livin'?'

`She was when I saw her last,' arsa
Doṁnall.

"Ḃí moṫuġaḋ feirge ag teaċt ar an
ṗéas.  Is é mo ḃaraṁail go mbéaḋ lán a
