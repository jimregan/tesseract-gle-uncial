amuiġ ar an doras mar tá muid.  Ní ṫaḃar-
faiḋ siad dadaḋ anois dúinn aċ na sgilneaċa
beaga a ḃéarfas Sorċa agus Eiḃlín go h-aonaċ
an tSraṫa Báin.  Agus tá a ḟios ag Dia orm
naċ maiṫ liom mo ċuid girseaċ beag a
ḟeiceáil ag imṫeaċt."

"Raċaiḋ mise mé féin go h-Albain,"
arsa Toirḋealḃaċ, agus é ag uṫḃairt fríd
na preátaí ag iarraiḋ ceann a ṫiocfaḋ leis a
iṫe.

"A Ṫoirḋealḃaiġ a ṁic, goidé a ḋéan-
faimís annsin?  Cé a ḃéaḋ le turn ḋá láiṁ
a ḋéanaṁ dúinn?" arsa'n ṁáṫair, ġá agairt,
agus í ag laḃairt go criṫ-eaglaċ.

"Ár ndóiġe, ní ṫig le daoiní a ḃeiṫ beó
ar ṗreátaí lá i ndiaiḋ an lae eile," ar
seisean, ag éirġe 'n-a ṡeasaṁ.

"Is fíor duit, a ṁic, aċ goidé faoi Ḋia a
ṫig liom-sa a ḋéanaṁ?"

"Caiṫfiḋ duine eiġinteaċt rud eiġin-
teaċt a ḋéanaṁ," ar seisean agus ṡiuḃail sé
amaċ.

Ṡuiḋ an ṁáṫair annsin agus gan bogaḋ
inntí, aċ í ag aṁarc isteaċ sa teiniḋ.
Bean ḃeag ċaiṫte a ḃí inntí an bomaite sin,
agus cuma iongantaċ ḃrónaċ uirṫí.
