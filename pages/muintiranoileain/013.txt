"Cá ḃfuil Síle?" ar seisean go faoḃraċ
léiṫe.

"Mise a ċuir ċun na sgoile indiu í.
D'iarr siad na páistí uilig a ċur amaċ;
tá cunntas na bpáistí ag dul síos," ar
sise, ag innse dó.

"Béiḋ páistí is mó ná Síle s' againne
'n-a riṫ ṫart i ḃfiaḋain fá n-a gcuid dorsaċ
féin," ar seisean.  "Ní raḃ ciall ar biṫ
le n-a cur 'n 'a sgoile," ar seisean.

"Duḃairt siad go raḃ cunntas na bpáistí
ag dul síos," ars'an ṁáṫair arís go suaiṁ-
neaċ.

"Cá h-uair atá tú ag dúil le plúr a
ḟaġáil?" ar seisean.

"Ag an Rí atá a ḟios," ar sise, agus ċuir
sí dealgán fríd a gruaig.  "Ní'l annsin aċ
aon uiḃ déag," ar sise, "go díreaċ aon ċeann
déag," agus ṫáinig smúid uirṫí.  "Agus
annsin tá cupla bucáid faoċóg againn."
D'ḟág sí an fóġnaṁ síos i n-a h-uċt agus
ṫarraing sí amaċ a bocsa snaoisín.  Ḃuail
sí le n-a méar é gur ṡocair sí an snaoisín
isteaċ i gcoirneál, agus ċuir sí amaċ dusta
de ar ḋruim a láiṁe.  "Ní ḟeicim go ḃfuil
gar dúinn a ḃeiṫ ag dúil le tae nó le plúr,"
ar sise, ag meaḃruġaḋ.  "Ní'l piġinn cáirde
le faġáil againn.  Tá muid ċoṁair a ḃeiṫ
