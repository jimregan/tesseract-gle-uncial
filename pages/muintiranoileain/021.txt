Ċloċán Liaṫ.  Diaḃal a ḃfacṫas aċ iasg óg
uilig.  An raḃ cuideaċta ar biṫ toiġ Ḃriġde
aréir?"

"Diaḃal daṫ; ċaiṫ muid an oiḋċe ag
fiaċáil uiḃeaċ.  Ḃí Briġid ag leagan éilín
ṁall, agus d'innis duine eiġinteaċt daoiṫe
an dóiġ le n-a ḋéanaṁ amaċ cia acú cearca
nó coiliġ a ṫiocfaḋ as uiḃeaċa.  Ḃí bonn ṡé
bpiġinn ar an tábla aicí agus ḃí snaṫad
croċta ar ṡnáiṫe os cionn na sé bpiġinn.
Ḃí an snáiṫe casta ṫart ar a méar aicí.
Ḃí an uiḃ ins an láiṁ eile aicí, agus dá
dtéiḋeaḋ an tsnaṫad ṫart ar an uiḃ mar
ḃéaḋ funnsa ann, cearc a ṫiocfaḋ aistí,
agus dá dtéiḋeaḋ sí suas agus anuas coileaċ
a ḃéaḋ ann."  Rinne an ḃeirt gáire.

"Cá ḃfuil do ṁáṫair?" ar seisean.

"Fuair mé 'n-a cnap ċodlaḋta annsin í
agus ċuir mé a luiġe í.  Ḃí sí aníos agus
síos ag giollaċt ár mbó féin go dtí go raḃ sé
mall, agus annsin sgairt Aoiḋdín s' agaiḃ-
se uirṫí.  Ḃí sí ag tuitim as a ċéile ins an
ċlúdaiġ gur ċuir mé as an ḃealaċ í."

"Bí anonn go luaṫ toiġ Ḃriġde anoċt,"
ar seisean, agus d'ísliġ sé a ġlór.

Rinneaḋ trup ins an tseomra.

"Tá an ċloċ ḟaoḃair a ḋíṫ orm," ar
seisean, ag cur tuilleaḋ leis an ċainnt.
