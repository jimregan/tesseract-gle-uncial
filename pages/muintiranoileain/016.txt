An leaṫ-stócaċ a reaṫ anonn toiġ Ṁáire
Ṁánuis ar maidín ṫáinig sé go dtí n-a
taoiḃ.  D'aiṫneóċaḋ duine ar an ċead
spléaċaḋ gur mac daoiṫe é.  Ḃí an aġaiḋ
ionraice ċéadna air, agus ḃí na súile glasa
céadna aige, agus ḃí tuigse ar leiṫ le
feiceáil ins na súile sin, cé gurḃ' óg an
gasúr.  Ḃí dreaċ lúṫġáireaċ fonnṁar ar a
aġaiḋ an t-am seo.

"Ṫáinig madaḋ Éamoinn ar an uiḃ laċa
aréir," ar sise.

"Mise a ba ċionntaiġ," ar seisean, agus
d'imṫiġ an lúṫġáir.

Ṫionntuiġ an ṁáṫair a h-aġaiḋ air, agus
ṫáinig cinéal de aoiḃ uirṫí nár ṁair i ḃfad.
Níor laḃair sí an dara focal aċ ṡiuḃal
isteaċ ċun an toiġe.  Lean Aoiḋdín isteaċ í.

"Tá naoi bpiġne ruaḋ annsin," ar sise,
"agus aon uiḃ déag.  Ṫiocfaḋ leat uiḃ a
ḟaġáil ar iasaċt ó Ṗeigí leis an duisín a
ḋéanaṁ.  Tá deiċ bpiġne indiú orṫú.
Ḋéanfaiḋ sin naoi bpiġinn déag.  Tá aon
ṗiġinn déag an ċloċ ar an ṗlúr, agus ḃéarfá
sé piġne ar ċeaṫraṁa tae.  Aċt ba ḃeag an
ṁaiṫ tae gan siuċra."

"Fuair mise gliomaċ," arsa Aoiḋdín,
agus an loinnir a seilgeaḋ de n-a ḋreaċ,
ṗill sí arais.
