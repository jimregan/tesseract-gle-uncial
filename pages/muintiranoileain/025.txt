Caibidil VI

Baintreaḃaċ a ḃí i mBriġid
Ṁealláin.  Ḃí sí i n-a coṁnaiḋe
léiṫe féin i dteaċ seasgair a
raḃ seomra agus cisteanaċ ann -- teaċ
a d'ḟág a fear a fuair bás aicí.  Cé go
raḃ sí an leiṫ-ċéad cragṫa, ḃí sí éadtrom
éasgaiḋ, agus uṁail ṁór aicí ar gaċ rud a
raḃ ar cois.  Ba ġnáṫaċ le h-aos óg an oileáin
cruinniuġaḋ toiġ Ḃriġde.  Is gnáṫaċ le
h-aos óg a dteaċ áirneáil a áṫraċ anois
agus arís.  Toiġ Ḋoiminic Ṁic Ruaiḋrí a
ḃíoḋ siad go dtí go dtáinig niġean do Ḋoim-
inic a ḃí pósta ṫuas ins na cnuic, go dtáinig
sí 'n a' ḃaile agus gur rugaḋ cúpla daoiṫe.
Nuair a noċtas an cliaḃán a ċois teineaḋ
ḃeir an t-aos óg cúl do'n teaċ.  Ba sin an
t-am go díreaċ a ḃfuair fear Ḃriġde bás,
agus ó ḃí an ḟaire ann rinne na girseaċaí
cleaċtuġaḋ de a ḋul a ḋ'áirneál toiġ
Ḃriġde le cian a ṫógáil díṫe.  An darna
rud, ṫoisiġ na stócaiġ a ṫeaċt isteaċ.  Ba
ġoirid go raḃ sé i n-a ṫeaċ áirneáil ḋéanta.

Ḃí Toirḋealḃaċ Ó Duḃgáin ar ḟear de na
ċead fir a ċuaiḋ anonn an oiḋċe i ndiaiḋ na
h-iasgaireaċta.  Ḃí Briġid i n-a suiḋe 'n-a
