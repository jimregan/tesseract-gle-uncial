gucaide ar an stól ins an ċoirneál.  Ḃí sí
ag sgríobaḋ bocstaí.  Ḃí Feiḋlimiḋ Ó
Baoiġill sínte ar an taoiḃ eile de'n teiniḋ
agus a ḋruim leis an ḃalla.  Ḃí greim aige
ar an ṁaide ḃriste agus é ag déanaṁ stríocaċ
ins an luaiṫ.

"'Ṁaige, ḃí tú i gcionn an ḟéir go colgaċ
tráṫnóna," arsa Briġid leis ag teaċt isteaċ
dó.

Ċlaon Toirḋealḃaċ a ċeann ar Ḟeiḋlimiḋ.
"Ḃí," ar seisean, "ḃain mé eangóg ṁaiṫ
as."

"An raḃ an péas astoiġ agat indiu?"
arsa Briġid.

"Diaḃal péas nó péas a ċonnaic mé,"
arsa Toirḋealḃaċ.  "An raḃ na péas
astoiġ?"

"Ḃí, ag déanaṁ an tillage."

"Diaḃal a gcualaiḋ mé de," arsa
Toirḋealḃaċ.  Smuaintiġ sé, agus an dreaċ
leaṫ-ġrusaċ sin air, smuaintiġ sé cad ċuige
nár tráċtaḋ air leis.  Annsin ċuiṁniġ sé
ar an áṫas a ḃí orṫú fá'n tae.  Ċraiṫ sé a
ṡlinneán agus ṫarraing sé air caṫaoir.

Rinne Feiḋlimiḋ Ó Baoiġill gáire.  Ḃí
sé dornán beag míosa ní b'óige ná Toir-
ḋealḃaċ.  Ḃí cuma an iasgaire air má ḃí sé
ar aon ḟear ariaṁ: ḃí sé lom agus daiṫte
ag an aimsir.
