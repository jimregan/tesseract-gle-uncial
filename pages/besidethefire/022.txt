sin, leis an ḃfear a ḃí ag cur an ṁuilinn-gaoiṫe ṫart
le na ṗolláire, "éiriġ suas agus feuċ an g-cuirfeá an
ċailleaċ air a.h-ais" Ċuir sé a ṁeur air a ṡrón agus
nuair ḃí an ċailleaċ ag teaċt ċuir sé séideog gaoiṫe
fúiṫi a sguaib air a h-ais í. Ḃí sí teaċt arís agus rinne
sé an rud ceudna léiṫe. Gaċ am a ḃiḋeaḋ sise ag teaċt
a ḃfogas dóiḃ do ḃiḋeaḋ seisean dá cur air a h-ais arís
leis an ngaoiṫ do ṡeideaḋ sé as a ṗolláire. Air ḋeireaḋ
ṡéid sé leis an dá ṗolláire agus sguaib sé an ċailleaċ
ċum an doṁain ṡoir arís. Ṫáinig coisire mic ríġ Éireann
ann sin, agus ḃí an lá sin gnóṫuiġṫe.
Ḃí fearg ṁór air an mnaoi nuair ċonnairc sí naċ dtái-
nig a coisire féin air ais i dtosaċ, agus duḃairt sí le
mac ríġ Éireann, "ni ḃfuiġfiḋ tu mise anois no go
siúḃailfiḋ tu trí ṁíle gan ḃróig gan stoca, air ṡnáṫaidiḃ
cruaiḋe."
Ḃí bóṫar aici trí ṁíle air fad, agus snáṫaide geura
cruaiḋe craiṫte air, ċoṁ tiuġ leis an ḃfeur. Ar san fear
gearr glas le fear-briste na g-cloċ lena leaṫ-ṫóin,
"téiḋ agus maol iad sin." Ċuaiḋ an fear sin orra le
na leaṫ-ṫóin agus rinne sé stumpaiḋ ḋíoḃ. Duḃairt an
fear gearr glas leis dul orra le na ṫóin ḋúbalta. Ċuaiḋ
sé orra ann sin le na ṫóin ḋúbalta, agus rinne sé
púġdar agus praiseaċ díoḃ. Ṫáinig mac ríġ Éireann
agus ṡiuḃail sé na trí ṁíle, agus ḃí a ḃean gnóṫuiġṫe
aige.
Pósaḋ an ḃeirt ann sin, agus ḃí an ċéud ṗóg le fáġail
ag an ḃfear gearr glas. Rug an ḃfear gearr glas an
ḃean leis féin asteaċ i seomra, agus ṫosuiġ sé uirri.
Ḃí sí lán ḋe naiṫreaċaiḃ niṁe, agus ḃeiḋeaḋ mac ríġ
Éireann marḃ aca, nuair a raċfaḋ sé 'nna ċodlaḋ, aċt
gur ṗiuc an fear gearr glas aisti iad.
Ṫainig sé go mac ríġ Éireann ann sin, agus duḃairt sé
leis, "Tig leat dul le do ṁnaoi anois. Is mise an fear 
