ná buḋ ḋuiḃe 'ná cloigionn an ḟiaiċ ḋuiḃ, ná buḋ ḋeirge
'ná a ċuid fola ḃí 'gá dórtaḋ amaċ.
Ċuir sé faoi geasaiḃ agus deimúġ (sic) na bliaḋna naċ
n-íosaḋ sé ḋá biaḋ i n-aon ḃord, ná dá oiḋċe do ċodlaḋ
ann aon teaċ, go ḃfáġaḋ sé bean a raiḃ a cloigionn ċoṁ
duḃ leis an ḃfiaċ duḃ, agus a croicionn ċoṁ geal leis an
tsneaċta, agus a ḋá gruaiḋ ċoṁ dearg le fuil.
Ní raiḃ aon ḃean ann san doṁan mar sin, aċt aon
ḃean aṁáin a ḃí ann san doṁan ṡoir.
Lá air na ṁáraċ ġaḃ sé amaċ, agus ní raiḃ airgiod
fairsing, aċt ṫug sé leis fiċe púnta. Ní fada ċuaiḋ sé
gur casaḋ socraoid dó, agus duḃairt sé go raiḃ sé ċoṁ
maiṫ ḋó trí ċoiscéim ḋul leis an g-corrán. Ní raiḃ na
trí ċoiscéim siúḃalta aige go dtáinig fear agus leag sé
a reasta air an g-corp, air ċúig ṗúnta. Ḃí dliġeaḋ i
n-Éirinn an t-am sin, duine air biṫ a raiḃ fiaċa aige air
ḟear eile, naċ dtiucfaḋ le muinntir an ḟir sin a ċur,
dá mbeiḋeaḋ sé marḃ, gan na fiaċa d'íoc, no gan cead
ó'n duine a raiḃ na fiaċa sin aige air an ḃfear marḃ.
Nuair ċonnairc Mac Ríġ Éireann mic agus inġeana an
duine ṁairḃ ag caoineaḋ, agus iad gan an t-airgiod aca
le taḃairt do 'n ḟear, duḃairt sé leis féin, "is mór an
truaġ é naċ ḃfuil an t-airgiod ag na daoiniḃ boċta,''
agus ċuir sé a láiṁ ann a póca agus d'íoc sé féin na cúig
ṗúnta, air son an ċuirp. Duḃairt sé go raċfaḋ sé ċum
an teampoill ann sin, go ḃfeicfeaḋ sé curṫa é. Ṫáinig
fear eile ann sin, agus leag sé a reasta air an g-corp
air son cúig ṗúnta eile. "Mar ṫug mé na ceud ċúig
ṗúnta," ar Mac Ríġ Éireann leis féin, " tá sé ċoṁ maiṫ
ḋam cúig ṗúnta eile ṫaḃairt anois agus an fear boċt
do leigean dul san uaiġ," D'íoc sé na cúig ṗúnta
eile. Ní raiḃ aige ann sin aċt deiċ bpúnta.  
