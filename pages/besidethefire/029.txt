ag cuartuġaḋ mar roiṁe sin. Ṫóg sé a ċeann an dara
uair, agus ḃí luiḃ ḃeag ġlas ann a láiṁ. "An ḃfeiceann
tu sin," ar sé, "áit air biṫ ann Éirínn a ḃfásann an luiḃ
seó ann, bíonn alp-luaċra anaice leis, agus ṡluig tu
alp-luaċra."
"Cad é an ċaoi ḃfuil ḟios agad sin?" ars an duine
tinn, "dá mbuḋ mar sin do ḃí sé, is dóiġ go n-inneósaḋ
na doċtúiriḋ ḋam é roiṁe seo."
"Go dtugaiḋ Dia ciall duit, na bac leis na doċtúiriḃ,"
ars an déirceaċ, "ni'l ionnta aċt eallta amadán. A
deirim leat ar s, agus creid mise, gur alp-luaċra a
ṡluig tu; naċ duḃairt tu féin gur ṁoṫuiġ tu rud éigin
ag léimniġ ann do bolg an ċéad lá 'réis tu ḃeiṫ tinn.
B'é sin an alp-luaċra, agus mar do ḃí an áit sin ann
do ḃolg strainseuraċ leis i dtosaċ, ḃí sé mí-ṡuaiṁneaċ
innti, ag dul anonn 's anall, aċt nuair ḃí sé cúpla lá innti,
ṡocruiġ sé é féin, agus fuair sé an áit compórtaṁail
agus sin é an t-áḋḃar fá ḃfuil tu ag congṁáil ċoṁ tana
sin: mar uile greim d'á ḃfuil tu ag iṫe bíonn an alp-
luaċra sin ag fáġail an ṁaiṫ as, agus duḃairt tu féin
liom go raiḃ do leaṫ-ṫaoḃ aṫta, is í sin an taoḃ 'n áit a
ḃfuil an rud gránna 'nna ċóṁnuiḋe."
Níor ċreid an fear é, a dtosaċ, aċt lean an déipceaċ
dá ċóṁráḋ leis, ag cruṫuġaḋ ḋó, gur b' é an ḟírinne a
ḃí sé ag ráḋ, agus nuair ṫáinig a ḃean agus a inġean air
ais arís do'n teaċ, laḃair sé leó-san an ċaoi ċeudna
agus ḃí siad réiḋ go leór le na ċreideaṁaint.
Níor ċreid an duine tinn, é féin, é, aċt ḃí siad uile ag
laḃairt leis, go ḃfuair siad buaiḋ air, faoi ḋeire; agus
ṫug sé cead dóib trí doċtúiriḋe do ġlaoḋaċ asteaċ le
ċéile, go n-inneósaḋ se an sgeul nuaḋ so ḋóiḃ. Ṫáinig
an triar le ċéile, agus nuair d'éist siad leis an méad
a ḃí an déirceaċ ag ráḋ, agus le cóṁráḋ na mban,
rinne siad gáire agus duḃairt siad naċ raiḃ ionnta aċt  
