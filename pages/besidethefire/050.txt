"Diaḃal uaim, go ḃfuil tu air mire ċoṁ cinnte a's
atá mise beó," ar Liam.
"Imṫiġ as m'aṁarc anois agus léiġfiḋ mé aifrionn
duit amáraċ," ar san sagart.
Ċuaiḋ Liam a ḃaile agus ḃuail sé a ḋoras féin aċt ní
leigfeaḋ an ḃean asteaċ é. Ann sin duḃairt sé leis
féin, "raċfad agus íocfad mo ċíos". Uile ḋuine a ċon-
nairc Liam air a ḃealaċ go teaċ an tiġearna ḃí siad ag
riṫ uaiḋ, mar ṡaoileadar go ḃfuair sé bás. Nuair ċua-
Iaiḋ an tiġearna talṁan go raiḃ Liam O Ruanaiġ ag
teaċt ḋún sé na doirse, agus ní leigfeaḋ sé asteaċ
é. Ṫosuiġ Liam ag bualaḋ an dorais ṁóir gur ṡaoil an
tiġearna go mbrisfeaḋ sé asteaċ é. Ṫáinig an tiġearna
go fuinneóig a ḃí air ḃárr an tíġe, agus d'ḟiafruiġ, "cad
tá tu ag iarraiḋ?"
"Ṫáinig mé le mo ċíos íoc, mar ḟear cneasta," ar Liam.
"Téiḋ air ais go dtí d'uaiġ, agus béarfaiḋ mé maiṫ-
eaṁnas duit," ar san Tiġearna.
"Ní ḟágfaiḋ mé seó, go ḃfáġ' mé sgríḃinn uait go
ḃfuil mé íocṫa suas glan go dtí an Ḃealtaine seó
ċugainn."
Ṫug an Tiġearna an sgríḃinn dó, agus ṫáinig sé aḃaile.
Ḃuail sé an doras, aċt ní leigfeaḋ an ḃean asteaċ é, ag
ráḋ leis go raiḃ Liam O Ruanaiġ marḃ agus curṫa, agus
naċ raiḃ ann san ḃfear ag an doras aċt fealltóir.
"Ní fealltóir mé," ar Liam, "tá mé anḋiaiġ cíos trí
ḃliaḋain d'íoc le mo ṁáiġistir, agus béiḋ seilḃ mo ṫiġe
féin agam, no béiḋ ḟios agam cad fáṫ."
Ċuaiḋ sé ċum an sgiobóil, agus fuair sé barra mór
iarainn agus níor ḃfada gur ḃris sé asteaċ an doras.
Ḃí faitċios mór air an mnaoi agus air an ḃfear nuaḋ-
ṗósta. Ṡaoileadar go raḃadar i n-am an eiseiriġe, agus
go raiḃ deire an doṁain ag teaċt.
" Cad ċuige ar ṡaoil tu go raiḃ mise marḃ?" ar Liam.  
