Nuair ḃí sí 'nna coileán d'éiriġ imreas no troid éigin
ameasg na g-con a ḃí ag an ḃFéin, agus
Trí fiċe cu agus fiċe coileán
Ṁarḃ Bran agus í 'nna coileán,
Dá ġé-fiaḋáin, agus an oiread leó uile.
Sé Fionn féin a ṁarḃ Bran. Ċuaiḋ siad amaċ ag
fiaḋaċ agus rinneaḋ eilit de ṁáṫair Ḟinn. Ḃí Bran dá
tóraiġeaċt.
"Eilit ḃaoṫ fág air sliaḃ
ar Fionn.
"A ṁic óig," ar sise, "Cá raċfaiḋ mé as?"
Má ṫéiḋim ann san ḃfairrge síos
Ċoiḋċe ni ḟillfinn air m'ais,
S má ṫéiḋim ann san aer suas
Ni ḃeurfaiḋ mo luaṫas air Ḃran.
"Gaḃ amaċ eidir mo ḋá ċois" ar Fionn. Ċuaiḋ sise
amaċ eidir a ḋá ċois, agus lean Bran í, agus air
ngaḃail amaċ di, d'ḟáisg Fionn a ḋá ġlúin uirri agus
ṁarḃ sé í.
Ḃí inġean ag Bran. Cu duḃ a ḃí ann san g-coileán
sin, agus ṫóg na Fianna í, águs duḃairt siad leis an
mnaoi a ḃí taḃairt aire do'n ċoileán, bainne bó gan aon
ḃall do ṫaḃairt do'n ċoileán, agus gaċ aon deór do
ṫaḃairt dó, agus gan aon ḃraon ċongḃáil uaiḋ. Ní
ḋearnaiḋ an ḃean sin, aċt ċongḃuiġ cuid de'n ḃainne gan
a ṫaḃairt uile do'n ċoileán. An ċeud lá do sgaoil na
Fianna an cu óg amaċ ḃí gleann lán de ġéaḋaiḃ fiaḋáine
agus d'eunaċaiḃ eile, agus nuair sgaoileaḋ an cú duḃ
'nna measg, do ġaḃ sí iad uile aċt fíor-ḃeagán aca a
ċuaiḋ amaċ air ḃearna a ḃí ann. Agus aċt gur ċong-  
