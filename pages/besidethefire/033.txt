an uisge, agus a ḃeul d'ḟosgailt ċoṁ mór agus d'ḟeudfaḋ
sé, agus a ċongḃáil, beag-naċ, ag baint leis an uisge,
"agus fan ann sin go ciúin agus na corruiġ, air d'anam,"
ar sé, "go ḃfeicfiḋ tu creud éireóċas duit."
Ġeall an fear boċt go mbeiḋeaḋ sé socair, agus ṡín
sé a ċorp air an ḃfeur, agus ċongḃuiġ sé a ḃeul fos-
gailte os cionn an t-sroṫáin uisge, agus d'ḟan sé ann
sin gan corruġaḋ.
Ċuaiḋ an Prionnsa timċioll cúig slata air ais, air a
ċúl, agus ṫarraing sé an inġean agus an sean-ḟear leis,
agus is é an focal deireannaċ a duḃairt sé leis an
ḃfear tinn, bí cinnte" ar sé, " agus air d'anam na
cuir cor asad, cia bé air biṫ rud éireóċas duit."
Ni raiḃ an duine boċt ceaṫraṁaḋ uaire 'nna luiḋe mar sin
nuair ṫosuiġ rud éigin ag corruġaḋ taoḃ astiġ ḋé agus ṁo-
ṫaiġ sé rud éigin ag teaċt suas ann a sgornaċ, agus ag
dul air ais arís. Ṫáinig sé suas, agus ċuaiḋ sé air ais trí
nó ceiṫre uaire andiaiġ a ċéile. Ṫáinig sé faoi ḋeire go
dtí a ḃeul, agus ṡeas sé air ḃárr a ṫeanga aċt sgann-
ruiġ sé agus ċuaiḋ sé air ais arís, aċt i gceann tamaill
ḃig ṫáinig sé suas an dara uair, agus ṡeas sé air ḃárr
a ṫeanga, agus léim sé síos faoi ḋeire annsan uisge.
Ḃi an Prionnsa ag breaṫnuġaḋ go geur air, agus
ġlaoḋ sé amaċ, "na corruiġ fós," mar ḃí an fear dul
ag éiriġe.
B'éigin do'n duine boċt a ḃeul ḟosgailt arís agus
d'ḟan sé an ċaoi ċeudna, agus ní raiḃ sé móimid ann, no
go dtáinig an dara rud suas ann a sgornaċ an ċaoi
ċeudna, agus ċuaiḋ sé air ais arís cúpla uair, aṁail a's
mar ḃí sé sganngruiġṫe, aċt faoi ḋeire ṫáinig seisean mar
an ċeud-ċeann suas go dtí an beul agus ṡeas sé air ḃárr
a ṫeanga, agus faoi ḋeire nuair ṁoṫuiġ sé bolaḋ an uisge
faoi, léim sé síos annsan tsroṫán.  
