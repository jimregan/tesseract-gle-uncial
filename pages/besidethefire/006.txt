Nuair ċualaiḋ siad sin sgaoil siad amaċ an madr'alla.
D'imṫiġ an madr'-alla agus muinntir Ḃ'l'acliaṫ,
agus ḃí siad dá leanaṁaint go dtáinig siad do'n áit a
raiḃ an sionnaċ, agus ċuir an sionnaċ forán orra, agus
duḃairt sé leó, "Ḃí an táiliúr agus a ḃean ann so
air ṁaidin andiú, agus má sgaoilfiḋ siḃ amaċ mé tá
mé níos luaiṫe 'ná siḃ agus leanfaiḋ mé iad agus
béarfaiḋ mé orra." Sgaoil siad amaċ an sionnaċ
ann sin.
D'imṫiġ an madr'-alla agus an sionnaċ, agus arm
Ḃ'l'acliaṫ ann sin, ag feuċaint an ngaḃaḋ siad an tái-
liúr, agus, táinig siad do'n áit a raiḃ an sean-ġearrán
bán, agus duḃairt an sean-ġearrán bán leó, go raiḃ an
táiliúr, agus a ḃean ann sin air maidin, "agus sgaoili-
giḋe amaċ mé," ar sé, " tá mé níos luaite 'ná siḃ-se
agus béarfaiḋ mé orra." Sgaoil siad amaċ an sean
ġearrán bán, agus lean an sean-ġearrán bán, an sion-
naċ, an madr'-alla, agus arm Ḃ'l'acliaṫ an táiliúr 's a
ḃean, i g-cuideaċt a ċéile, agus níor ḃfada go dtáinig
siad suas leis an táiliúr, agus ċonnairc siad é féin 's a
ḃean amaċ rompa.
Nuair ċonnairc an táiliúr iad ag tíġeaċt ṫáinig sé
féin 's a ḃean amaċ as an g-cóiste, agus ṡuiḋ sé síos air
an talaṁ.
Nuair ċonnairc an sean-ġearrán bán an táiliúr ag
suiḋe síos duḃairt sé, "Sin é an cuma a ḃí sé nuair
rinne sé an poll daṁsa, nár ḟeud mé teaċt amaċ as,
nuair ċuaiḋ mé asteaċ ann ; ní raċfaiḋ mé níos foigse
ḋó."
"Ní h-eaḋ," ar san sionnaċ, "aċt is mar sin, do ḃí sé
nuair ḃí se déanaṁ an ruid daṁ-sa, agus ní raċfaiḋ mise
níos foigse ḋó."
"Ní h-eaḋ!" ar san madr'-alla, "aċt is mar sin do  
