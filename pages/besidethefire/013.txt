" O," ar seisean, "dá mbualfainn leis an tóin ḋúbalta
iad ḋeunfainn púġdar díoḃ."
"An dtiucfaiḋ tu air aimsir liom?"
"Tuicfad, má ḃfaġ' mé áit tíġe agus garḋa."
D'imṫiġ siad uile ann sin, Mac Ríġ Eireann, an fear gearr
glas, an gunnaire, an cluasaire, an coisire, an
séidire, agus fear briste na g-cloċ le taoiḃ a ṫóna
agus ḃeurfaḋ siad air an ngaoiṫ Ṁárta a ḃí rompa
agus an ġaoṫ Ṁárta a ḃi 'nna n-diaiġ ní ḃéurfaḋ sí
orra-san go dtáinig traṫnóna agus deireaḋ an laé.
Ḋearc Mac Ríġ Éireann uaiḋ agus ní ḟacaiḋ sé aon
teaċ a mbeiḋeaḋ sé ann an oiḋċe sin. Ḋearc an fear
gearr glas uaiḋ agus ċonnairc se teaċ naċ raiḃ bonn
cleite amaċ air, ná bárr cleite asteaċ air, aċt aon
ċleite aṁáin a ḃí ag congḃáil dídinn agus fasgaiḋ air.
Duḃairt mac ríġ Éireann naċ raiḃ ḟios aige cá ċaiṫfeaḋ
siad an oiḋċe sin, agus duḃairt an fear gearr glas go
mbeiḋeaḋ siad i dteaċ an ḟaṫaiġ ṫall an oiḋċe sin.
Ṫáinig siad ċum an tiġe, agus ṫarraing an fear gearr
glas an cuaille cóṁraic agus níor ḟág sé leanḃ i mnaoi
searraċ i g-capall, pigín i muic, ná broc i ngleann nár
iompuiġ sé ṫart trí uaire iad le méad an torain do ḃain
sé as an g-cuaille cóṁraic. Ṫáinig an faṫaċ amaċ
agus duḃairt sé "moṫuiġim bolaḋ an Éireannaiġ ḃinn
ḃreugaiġ faoi m'ḟóidín dúṫaiġ."
"Ní Éireannaċ binn breugaċ mise," ar san fear gearr
glas, "aċt tá mo ṁáiġistir amuiġ ann sin ag ceann an
ḃóṫair agus má ṫagann sé bainfiḋ sé an ceann díot."
Ḃí an fear gearr glas ag meuduġaḋ, agus ag meuduġaḋ
go raiḃ sé faoi ḋeireaḋ ċoṁ mór leis an g-caisleán. Ḃí
faitċios air an ḃfaṫaċ agus duḃairt sé, "Ḃfuil do
ṁáiġistir ċoṁ mór leat féin?"  
