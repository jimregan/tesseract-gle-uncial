Ċuaiḋ Mac Riġ Éireann, an fear gearr glas, an gun-
naire, agus an cluasaire, agus ní fada ċuaiḋ siad gur
casaḋ fear eile ḋóiḃ agus a leaṫ-ċos air a ġualainn,
agus é ag congḃáil páirce geirrḟiaḋ gan aon ġeirrḟiaḋ
leigean asteaċ ná amaċ. Ḃí iongantas air Ṁac Ríġ
Eireann agus d'iaḟfruiġ sé cad é an ċiall a raiḃ a leaṫ-
ċos air a ġualainn mar sin.
"O," ar seisean, "dá mbeiḋeaḋ mo ḋá ċois agam air
an talam ḃeiḋinn ċoṁ luaṫ sin go raċfainn as aṁarc."
"An dtiucfaiḋ tu air aimsir liom," ar san Mac Riġ.
"Tiucfad, má ḃfáġ' mé áit tiġe agus garḋa."
"Geoḃaiḋ tu sin uaim," ar Mac Ríġ Éireann, "má
éiriġeann an rud atá ann mo ċeann, liom."
Ċuaiḋ Mac Riġ Eireann, an fear gearr glas, an gun-
naire, an cluasaire, agus an coisire air aġaiḋ, agus níor
ḃfada go dtáncadar go fear agus é ag cur muilinn gaoiṫe
ṫart le na leaṫṗolláire, agus a ṁeur leagṫa aige air
a ṡrón ag druidim na polláire eile.
"Cad ċuige ḃfuil do ṁeur agad air do ṡrón? " ar Mac
Ríġ Eireann leis.
"O," ar seisean, "dá séidfinn as mo ḋá ṗolláire do
sguabfainn an muileann amaċ as sin suas 'san aer."
"An dtiucfaiḋ tu air aimsir?" ar san Mac Ríġ.
"Tiucfad, má ḃfáġ’ mé áit tiġe agus garḋa."
"Geoḃaiḋ tu sin, má éiriġeann an rud atá ann mo
ċeann liom."
Ċuaiḋ Mac Riġ Eireann, an fear gearr glas, an gun-
naire, an cluasaire, an coisire, agus an séidire go dtán-
cadar go fear a ḃí 'nna ṡuiḋe air ṫaoiḃ an ḃóṫair, agus
é ag briseaḋ cloċ le na leaṫ-ṫóin agus ní raiḃ casúr ná
dadaṁ aige. D'ḟiafruiġ an Mac Ríġ ḋé, cad ċuige a
raiḃ sé ag briseaḋ na g-cloċ le na leaṫ-ṫóin.  
