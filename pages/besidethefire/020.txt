bac leis sin," ar san fear gearr glas, "tá sé agam-sa."
Nuair ṫáinig sise ṫug sé am ċíar dí, agus ḃí iongantas
uirri.
Ṫáinig sí an tríoṁaḋ oiḋċe, agus duḃairt sí le mac ríġ
Éireann an ceann do cíaraḋ leis an g-cíair sin do ḃeiṫ
aige ḋí, air maidin amáraċ. Nois," ar sise, "ní raiḃ
baoġal ort go dtí anoċt, agus má ċailleann tu an t-am
so í, tá do ċloigionn imṫiġṫe."
Ḃí an biorán-suain faoi na ċeann, agus ṫuit sé
'nna ċodlaḋ. Ṫáinig sise agus ġoid sí an ċíar uaiḋ.
Ṫug sí do'n ríġ niṁe í, agus duḃairt sí leis nár ḟeud
an ċíar imṫeaċt uaiḋ no go mbainfiḋe an ceann dé."
Ṫug an ríġ niṁe an ċiar leis, agus ċuir sé asteaċ í i
g-carraig cloiċe, agus trí fiċe glas uirri, agus ṡuiḋ
an ríġ taoiḃ amuiġ de na glasaiḃ uile ag doras na
carraige, 'gá faire. Ṫáinig an fear gearr glas, agus
na slipeuraiḋ agus an birreud air, agus an cloiḋeaṁ
meirgeaċ ann a láiṁ, agus ḃuail sé buille air an
g-carraig cloiċe agus d'ḟosgail suas í, agus ḃuail sé
an dara buille air an ríġ niṁe, agus ḃain sé an ceann
dé. Ṫug sé leis an ċiar ċuig (do) Mac Ríġ Éireann ann
sin, agus fuair sé é ann a ḋúiseaċt, agus é ag caoineaḋ
na ciaire. " Súd í do ċíar duit," ar seisean, "tiucfaiḋ
sise air ball, agus fiafróċaiḋ sí ḋíot an ḃfuil an ċíar
agad, agus abair léiṫe go ḃfuil, agus an ceann do
cíaraḋ léiṫe, agus caiṫ ċuici an cloigionn.
Nuair ṫáinig sise ag fiafruiġ an raiḃ an ċiar aige,
duḃairt sé go raiḃ, agus an ceann do ciaraḋ léiṫe, agus
ċaiṫ sé ceann an ríġ niṁe ċuici.
Nuair ċonnairc sí an cloigionn ḃí fearg ṁór uirri, agus
duḃairt sí leis naċ ḃfuiġfeaḋ sé í le pósaḋ go ḃfáġaḋ
sé coisire a siúḃalfaḋ le na coisire féin i g-coinne trí
buideul na h-íocṡláinte as tobar an doṁain ṡoir, agus  
