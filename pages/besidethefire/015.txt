do'n doṁan ṫoir. Nuair ṫáinig tráṫnóna agus deireaḋ
an lae ḋearc mac ríġ Éireann uaiḋ agus ní ḟacaiḋ sé aon
áit a mbeiḋeaḋ sé ann an oiḋċe sin. Ḋearc an fear
gearr glas uaiḋ agus ċonnairc se caisleán, agus duḃ-
airt sé, "an faṫaċ atá ann san g-caisleán sin, is dear-
ḃráṫair do'n ḟaṫaċ a raḃamar aréir aige, agus béiḋmíd
ann san g-caisleán sin anoċt." Ṫáinig siad, agus d'ḟág
sé mac ríġ Éireann agus a ṁuinntir ag ceann an ḃóṫair,
agus ċuaiḋ sé ċum an ċaisleáin, agus ṫarraing sé an
cuaille cóṁraic agus níor ḟág sé leanḃ i mnaoi ná
searraċ i g-capall ná pigín i muic, ná broc i ngleann, i
ḃfoisge seaċt míle ḋó, nár ḃain sé trí iompóḋ asta leis
an méad torain a ṫug sé as an g-cuaille cóṁraic.
Ṫáinig an faṫaċ amaċ agus duḃairt sé "moṫuiġim
bolaḋ an Éireannaiġ ḃinn ḃreugaiġ faoi m'ḟóidín dúṫaiġ."
"Ní Éireannaċ binn breugaċ mise,'' ar san fear gearr
glas, "aċt tá mo ṁáiġistir amuiġ ann sin ag ceann an
ḃóṫair agus má ṫagann sé bainfiḋ sé an ceann díot."
" Is mór liom ḋe ġreim ṫu, agus is beag liom de ḋá
ġreim ṫu" ar san faṫaċ.
"Ní ḃfuiġfiḋ tu mé ḋe ġreim air biṫ," ar san fear gearr
glas agus ṫoisiġ sé ag meuduġaḋ go raiḃ sé ċoṁ mór
leis an g-caisleán.
Ṫáinig faitċios air an ḃfaṫaċ agus duḃairt sé,
"Ḃfuil do ṁáiġistir ċoṁ mór leat-sa?"
"Tá agus níos mó," ar san fear gearr glas.
"Cuir i ḃfolaċ mé go maidin go n-imṫiġeann do
ṁáiġistir," ar san faṫaċ, "agus rud air biṫ atá tu ag
iarraiḋ caiṫfiḋ tu a ḟáġail."
Ṫug sé an faṫaċ leis, agus ċaiṫ sé faoi ḃeul daḃaiċ
é. Ċuaiḋ se amaċ agus ṫug sé asteaċ mac ríġ Éireann,
an gunnaire, an cluasaire, an séidire, an  coisire, agus
fear briste na g-cloċ le taoiḃ a ṫóna, agus ċaiṫ siad
an oiḋċe sin, trian le fiannuiġeaċt agus trian le sgeu-  
