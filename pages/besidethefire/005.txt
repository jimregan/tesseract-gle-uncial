fuair se croicionn caoraċ agus d'ḟuaiġ sé suas é, go
ndearnaiġ sé mála ḋé agus ḋeasuiġ sé ṡíos faoi na ċóta
é. Táinig sé asteaċ ann sin, agus duḃairt sé leis an
ḃfaṫaċ galún de'n anḃruiṫ ól i dtosaċ. D'ól an faṫaċ
sin aníos as a ḟiuċaḋ.
"Deunfaiḋ mise sin," ar sant áiliúr. Ḃí sé air
siúḃal gur ḋóirt sé asteaċ san g-croicionn é, agus ṡaoil
an faṫaċ go raiḃ sé ólta aige. D'ól an faṫaċ galún
eile ann sin, agus leig an táiliúr galún eile síos 'san
g-croicionn, aċt ṡaoil an faṫaċ, go raiḃ sé 'gá ól. " Déan-
faiḋ mise rud anois naċ dtiucfaiḋ leat-sa ḋeunaṁ," ar
san táiliúr. "Ní ḋéanfá," ar san faṫaċ, "creud é sin
do ḋéanfá?"
"Poll do ḋeunaṁ, agus an t-anḃruiṫ do leigean
amaċ arís" ar san táiliúr. "Déan tu féin i dtosaċ é,"
ar san faṫaċ. Ṫug an táiliúr "prad" de'n sgín, agus
leig sé amaċ an t-anḃruiṫ as an g-croicionn. "Déan,
ṫusa, sin," ar sé leis an ḃfaṫaċ. "Déanfad," ar san
faṫaċ ag taḃairt prad de'n sgín 'nna ḃuilg féin agus
ṁarḃ sé é féin. Sin é an ċaoi a ṁarḃ sé an tríoṁaḋ
faṫaċ.
Ċuaiḋ sé do'n ríġ ann sin, agus duḃairt sé leis, an
ḃean agus a ċuid airgid do ċur amaċ ċuige, agus go
leagfaḋ sé an ċúirt muna ḃfáġaḋ sé an ḃean. Ḃí fait-
ċios orra ann sin go leagfaḋ sé an ċúirt arís, agus
ċuir siad an ḃean amaċ ċuige.
Nuair ḃí sé lá imṫiġṫe, é féin agus a ḃean, ġlac siad
aiṫreaċas agus lean siad é, go mbainfeaḋ siad an ḃean
dé arís. Ḃí an ṁuinntir do ḃí 'nna ḋiaiġ 'gá leanaṁaint
no go dtáinig siad suas do'n áit a raiḃ an madr'-alla,
agus duḃairt an madr'-alla leó. "Ḃí an táiliúr agus
a ḃean ann so andé, ċonnairc mise iad ag dul ṫart,
agus má sgaoileann siḃ mise anois tá mé níos luaiṫe 'ná
siḃ-se, agus leanfaiḋ mé iad go mbéarfaiḋ mé orra."  
