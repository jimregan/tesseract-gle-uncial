ṫángadar go Maġ-Tóra ḃí sluaġ-síḋ Ṁúṁan agus siḋ-
ḟir Ċnuic Néifin rompa. Anois, is éigin do'n tsluaġ-siḋ
beirt ḟear beó do ḃeiṫ i láṫair nuair a ḃíonn siad ag
troid no ag bualaḋ báire, agus sin é an fáṫ rug Dóṁnal
beag Páidín O Ceallaiġ leis. Ḃí fear dar ab ainm an
Stangaire Buiḋe ó Innis i g-condaé an Ċláir le sluaġ-
síḋ Ṁúṁan.
Níor ḃfada gur ġlac an dá ṡluaġ taoḃa, caiṫeaḋ suas
an liaṫróid agus ṫosuiġ an greann dá ríriḃ.
Ḃí siad ag bualaḋ báire agus na píobairiḋe ag seinm
ceóil, go ḃfacaiḋ Páidín O Ceallaiġ sluaġ Ṁúṁan ag
fáġail na láiṁe láidre, agus ṫosuiġ sé ag cuideaċtain
le sluaġ-siḋ Ċonnaċt. Ṫáinig an Stangaire i láṫair
agus d'ionnsuiġ sé Páidín O Ceallaiġ, aċt níor ḃfada
gur ċuir Páidín an Stangaire Buiḋe air a ṫar-an-áirde.
Ó Ḃualaḋ-báire, ṫosuiġ an dá ṡluaġ ag troid, aċt níor
ḃfada gur ḃuail sluaġ Ċonnaċt an sluaġ eile. Ann sin
rinne sluaġ Ṁúṁan priompolláin díoḃ féin, agus ṫosuiġ
siad ag iṫe uile níḋ glas d'á dtáinig siad suas leis.
Ḃíodar ag sgrios na tíre rompa, go dtangadar ċoṁ
fada le Conga, nuair d'éiriġ na mílte colam as Ṗoll-mór
agus ṡluig siad ria priompolláin. Ní'l aon ainm air an
bpoll go dtí an lá so aċt Poll-na-gcolam.
Nuair ġnóṫuiġ sluaġ Ċonnaċt an caṫ, ṫángadar air
ais go Cnoc Maṫa, luṫġáireaċ go leór, agus ṫug an ríġ
Finḃeara sporán óir do Ṗáidin O Ceallaiġ, agus ṫug an
píobaire beag a ḃaile é, agus ċuir sé 'nna ċodlaḋ le na
ṁnaoi é.
Ċuaiḋ mí ṫart ann sin, agus ní ṫárla aon niḋ do
b'ḟiú a innsint; aċt aon oiḋċe aṁáin ċuaiḋ Páidín síos
'san tsoiléar agus duḃairt an fear beag leis, "Tá mo
ṁáṫair marḃ, agus dóiġ an boṫán os a cionn."  
