ceud bliaḋain air an tsaoġal so tá sé i n-am duit im-
ṫeaċt ċum suaiṁnis."
"Rinne mé coir ṁór i m'óige, agus táim le ḃeiṫ sgaoilte
óm' ḟulaing má ṫig leat fiċe púnta íoc air son ceud agus
trí fiċid aifrionn dam."
"Cá ḃfuil an t-airgiod?" ar Páidín.
"Éiriġ agus róṁair faoi sgeiṫ atá os cionn tobair
ḃig i g-coirneul na páirce sin amuiġ, agus ġeoḃaiḋ tu
pota líonta d'ór. Íoc an fiċe púnta air son na n-aif-
rionn agus béiḋ an ċuid eile agad féin. Nuair a ḃain-
feas tu an leac de'n ṗota, feicfiḋ tu madaḋ mór duḃ ag
teaċt amaċ, aċt ná bíoḋ aon ḟaitċios ort; is mac daṁ-
sa é. Nuair a ġeoḃas tu an t-ór, ceannuiġ an teaċ ann
a ḃfacaiḋ tu mise i dtosaċ, ġeoḃaiḋ tu saor é, mar tá
sé faoi ċáil go ḃfuil taiḋḃse ann. Béiḋ mo ṁac-sa ṡíos
ann san tsoiléar, ní ḋéanfaiḋ sé aon doċar duit, aċt
béiḋ sé 'nna ċaraid maiṫ ḋuit. Béiḋ mise marḃ ní ó'n
lá so, agus nuair ġeoḃas tu marḃ mé cuir splanc faoi
an mboṫán agus dóiġ é. Ná h-innis d'aon neaċ beó aon
níḋ air biṫ de m' ṫaoiḃ-se, agus béiḋ an t-áḋ ort."
" Cad é an t-ainm atá ort?" ar Páidín.
"Máire ní Ciarḃáin," arsan ċailleaċ.
Ċuaiḋ Páidín a ḃaile agus nuair ṫáinig dorċadas na
h-oiḋċe ṫug sé láiḋe leis agus ċuaiḋ sé ċum na sgeiṫe a
ḃí i g-coirneul na páirce agus ṫosuiġ sé ag róṁair. Níor
ḃfada go ḃfuair sé an pota agus nuair ḃain sé an leac
dé léim an madaḋ mór duḃ amaċ, agus as go bráṫ leis,
agus madaḋ Ṗáidin 'nna ḋiaiġ.
Ṫug Páidín an t-ór a ḃaile agus ċuir sé i ḃfolaċ i
dteaċ na mbó é. Timċioll mí 'nna ḋiaiġ sin, ċuaiḋ sé go
h-aonaċ i nGailliṁ agus ċeannuiġ sé péire bó, capall  
