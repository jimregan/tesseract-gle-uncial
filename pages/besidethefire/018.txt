Duḃairt an faṫaċ naċ dtiúḃraḋ sé an sean-ċloiḋeaṁ sin
d' aon duine, aċt go dtiúḃraḋ sé ḋó cloiḋeaṁ na trí
faoḃar, nár ḟág fuiġeal buille 'nna ḋiaiġ, agus dá ḃfág-
faḋ sé go dtiuḃraḋ sé leis an dara buille é.
"Ní ġlacfaiḋ mé sin," ar san fear gearr glas. "caiṫfiḋ
mé an cloiḋeaṁ meirgeaċ ḟáġail, agus muna ḃfáġ' mé
é raċfaiḋ me i g-coinne mo ṁáiġistir agus bainfiḋ sé an
ceann díot."
"Is fearr dam a ṫaḃairt duit,"ar san faṫaċ, "agus
cia bé áit a ḃuailfeas tu buille leis an g-cloiḋeaṁ sin
raċfaiḋ sé go dtí an gaineaṁ dá mbuḋ iarann a ḃí
roiṁe." Ṫug sé an cloiḋeaṁ meirgeaċ dó ann sinn.
Ċuaiḋ mac ríġ Éireann agus an fear gearr glas, agus
an gunnaire, agus an cluasaire, agus an coisire agus an
séidire, agus fear briste na g-cloċ le taoiḃ a ṫóna ann
sin, go dtáinig tráṫnóna agus deireaḋ an laé; agus
go raiḃ an capall ag dul faoi sgáṫ na copóige agus ní ḟanfaḋ
an ċopóg leis. Ní ḃeurfaḋ an ġaoṫ Ṁárta a ḃí rompa
orra agus an ġaoṫ Ṁárta a ḃí 'nna n-diaiġ ní rug sí
orra-san, agus ḃí siad an oiḋċe sin ann san doṁan ṡoir,
an áit a raiḃ an ḃean-uasal.
D'ḟiafruiġ an ḃean de ṁac ríġ Éireann creud do
ḃí sé ag iarraiḋ agus duḃairt seisean go raiḃ sé ag
iarraiḋ í féin mar ṁnaoi. " Caiṫfiḋ tu m'ḟágail," ar sise,
"má ḟuasglann tu mo ġeasa ḋíom."
Fuair sé a lóistín le na ċuid buaċaill ann san
g-caisleán an oiḋċe sin, agus ann san oiḋċe ṫáinig sise
agus duḃairt leis "seó siosúr agad, agus muna ḃfuil
an siosúr sin agad air maidin amáraċ bainfear an
ceann díot."  
