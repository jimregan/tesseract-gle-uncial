an teaġlaċ. Aċt faoi ḋeireaḋ nuair d'imṫiġ sú d'éiriġ
Páidín, agus ċuir sé an méad óir a ḃí cruinniġṫe aici ann
a ṗóca, agus amaċ leis.
Ní raiḃ sé a ḃ-fad imṫiġṫe gur ċualaiḋ sé an easóg
ag teaċt 'nna ḋiaiġ agus í ag sgreadaoil ċoṁ h-árd le
píobaiḃ. Ċuaiḋ sí roiṁ Páidín air an mbóṫar agus í ag
lubarnuiġ anonn 's anall agus ag iarraiḋ greim sgor-
naiġ d'ḟáġail air. Ḃí maide maiṫ daraċ ag Páidín agus
ċongḃuiġ sé í uaiḋ go dtáinig beirt ḟear suas. Ḃí madaḋ
maiṫ ag fear aca, agus ruaig sé asteaċ i bpoll 'san
mballa í.
Ċuaiḋ Páidín ċum an aonaiġ, agus ann áit é ḃeiṫ tíġ-
eaċt a ḃaile leis an airgiod a fuair sé air a ṡean-asal,
mar ṡaoil sé air maidin go mbeiḋeaḋ sé ag déanaṁ,
ċeannuiġ sé capall le cuid de'n airgiod a ḃain sé de'n
easóig, agus ṫáinig sé a ḃaile agus é ag marcuiġeaċt.
Nuair ṫáinig sé ċoṁ fada leis an áit ar ċuir an madaḋ an
easóg ann san bpoll, ṫáinig sí amaċ roiṁe, ṫug léim suas,
agus fuair greim sgornaiġ air an g-capall. Ṫosuiġ an
capall ag riṫ, agus nior ḟeud Páidín a ċeapaḋ, nó go
dtug sé léim asteaċ i g-clais móir a ḃí líonta d'uisge
agus de ṁúlaċ. Ḃí sé 'gá ḃáṫaḋ agus 'gá ṫaċtaḋ go
luaṫ, go dtáinig fir suas a ḃí teaċt as Gailliṁ agus
ḋíbir siad an easóg.
Ṫug Páidín an capall a ḃaile leis, agus ċuir sé as-
teaċ i dteaċ na mbó é, agus ṫuit sé 'nna ċodlaḋ.
Air maidin, lá air na ṁáraċ, d'éiriġ Páidín go moċ, agus
ċuaiḋ sé amaċ le uisge agus féar ṫaḃairt do'n ċapall.
Nuair ċuaiḋ sé amaċ ċonnairc sé an easóg ag teaċt
amaċ as teaċ na mbó, agus í foluiġṫe le fuil. Mo  
