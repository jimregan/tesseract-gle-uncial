air. Ḃí an ḃean agus an buaċaill-aimsire ag dul ċum
a leabuiḋ, agus d'ḟiafruiġ siad, "cia tá ann sin?"
Nuair ċualadar an guṫ ḃí ḟios aca gur 'ḃé Liam do
ḃí ann, agus duḃairt a ḃean, "ní ṫig liom do leigean
asteaċ, agus is mór an náire ḋuit ḃeiṫ teaċt air ais an-
ḋiaiġ ṫu ḃeiṫ seaċt lá san uaiġ."
"An air mire atá tu?" ar Liam.
"Ní'lim air mire," ar san ḃean, "tá ḟios ag an uile
duine 'sa' bparáiste go ḃfuair tu bás agus gur ċuir mé
go geanaṁail ṫu. Téiḋ air ais go d'uaiġ, agus béiḋ
aifrionn léiġte agam air son d'anma ḃoiċt amáraċ."
"Fan go dtagaiḋ solas an laé," ar Liam, " agus
ḃéarfaiḋ mé luaċ do ṁagaiḋ ḋuit."
Ann sin ċuaiḋ sé 'san stábla, 'n áit a raiḃ a ċapall
agus a ṁuc, ṡín sé ann san tuiġe, gur ṫuit sé 'nna
ċodlaḋ.
Air maidin, lá air na ṁáraċ, duḃairt an sagart le
buaċaill beag a ḃí aige, "téiḋ go teaċ Liaim Ui Ruanaiġ
agus ḃéarfaiḋ an ḃean a ṗós mé andé muc duit le taḃ-
airt a ḃaile leat."
Ṫáinig an buaċaill go doras an tiġe agus ṫosuiġ 'gá
ḃualaḋ le maide a ḃí aige. Ḃí faitċios air an mnaoi
an doras ḟosgailt, aċt d'ḟiafruiġ sí, " cia tá ann sin?"
"Mise," ar san buaċaill, "ċuir an sagart mé le muc
d'ḟáġail uait."
"Tá sí amuiġ 'san stábla," ar san ḃean.
Ċuaiḋ an buaċaill asteaċ 'san stábla agus ṫosuiġ ag
tiomáint na muice amaċ, nuair d'éiriġ Liam agus duḃairt,
"Cá ḃfuil tu ag dul le mo ṁuic?"
Nuair ċonnairc an buaċaill Liam, as go bráṫ leis,
agus níor stop go ndeaċaiḋ sé ċum an tsagairt agus a
ċroiḋe ag teaċt amaċ air a ḃeul le faitċios.
"Cad tá ort?" ar san sagart.  
