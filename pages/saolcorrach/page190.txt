Caibideal XVIII

An Saṁraḋ 1921 - Cóṁḋáil Ċonnraḋ na Gaeḋilge - Daoine a
casaḋ annsin orm - Leaḃar a ċuir aoiḃneas orm - Agus annsin
a ċuir imniḋe orm - An Canónaċ Ó Síoṫċáin - An Dearcaḋ a 
ḃí aige ar an Ġaeḋilg - An Sagart Ó Muireaḋaiġ a' taḃairt
tárṫála orm.

Is iomḋa cineál daoine a ḃí i leiṫ saoirse na hÉireann
na bliaḋanta sin. Agus b'éagcosaṁail a ndearcaḋ go
minic ar ṁórán rudaí. Ċasfaiḋe fear aṁáin ort agus ní
raḃ áird ar biṫ ar a' Ġaedilge aige, nó meas ar biṫ aige
uirṫi. Ċasfaiḋe corr-ḋuine ort agus ġeoḃaḋ siad seaċt 
mbás ar ṡon saoirse na hÉireann, dá mba dual dóḃtá é,
agus ḃí droċ-ṁeas aca ar a' Ġaeḋilg. Ġeoḃfá fear eile
agus gan ar 'áird aċt a ċeart a ṫaḃairt don oibriḋe agus
cosg a ċuir le smaċt an airgid. Agus ċasfaiḋe fear ort
ar ċuma leis fá'n éagcóir a ḃíṫear a ḋéanaṁ ar na boċta,
fear naċ ngoilfeaḋ a n-anás air, aċt san am ċéadna gráḋ
a ċroiḋe don "chemical combination of elements he was 
pleased to call Ireland."
 Ċonnaicṫeas doṁ féin, agus tċíṫear doṁ go fóill, go
 raḃ an soisgéal iomlán ag Pádruig Ṁac Piarais. D'ḟág
 sé an soisgéal sin againn i n-a ċuid sgríḃínní. Agus
 ṫeann sé isteaċ i mbeagán focal é ar uaiġ Ḋiarmada Uí
 Ḋonnaḃáin Rosa. Ní raḃ aige aċt ciall aṁáin le saoirse.
Ċuirfeaḋ an tsaoirse sin Sean-Éire agus Éire Óg i n-aiṫne
dá ċéile. Agus ní ḃeaḋ i ngnoiṫe talaiṁ ná tráċtála ná
oibre aċt rudaí a ḃéaḋ ar ṡliġe a réiḋtiġṫe nuair a ḃéaḋ
190  