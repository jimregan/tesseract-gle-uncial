(sé atá i n-ainm a ḃeiṫ 'na ċeann-urraiḋ orainn leis na
bliaḋanta), aċt raċaiḋ cuid eile i n-éadan . . . . Dá
mbéaḋ Parnell againn. Aċt, ar ndóiġe, nuair a ḃí," ar
seisean, agus níor ċuir sé  an sgéal ní b'ḟuide. Ní raḃ
ḟios agam ariaṁ ó ṡoin cé aca ba ṁian leis a ráḋ "nuair
a ḃí ba ḃeag a' tairḃe dúinn é," nó " nuair a ḃí ba ḃeag
ár meas air."
      "Aċt," ar seisean, "caiṫfimid déanaṁ réiḋ fá ċoinne
na Feise. Rinneaḋ neamart inntí le cupla seaċtṁain.
Tar aníos i mbáraċ i ndiaiḋ am sgoile go dtuga tú láṁ
ċuidiġṫe doṁ."
      Ar feaḋ naoi nó deiċ de laeṫiḃ ḃí sgaifte againn ag
obair ar ṫeann ár ndíċill a' déanaṁ réiḋ fá ċoinne na
Feise. Ḃí lá mór le ḃeiṫ againn. Ceol agus daṁsa agus
stair agus sgéalaiḋeaċt. Ar ndóiġe, ḃí sin ag gaċ aon
Ḟeis dá raḃ ann ariaṁ. Aċt ḃí áḋḃar uaḃair le n-a ċois
sin againn i dTír Eoġain an t-am seo. Ḃí óglaiġ na
conndae le ḃeiṫ sa láṫair ar ṫaoiḃ a' ċnuic lá na Feise.
Agus ḃí uċtaċ ag an Aṫair Maitiú naċ mbéaḋ sgoilt ar
biṫ ann. Ba é an dearcaḋ a ḃí aige féin nár ċóir go
mbéaḋ leaṫ-ḃróg ar na hóglaiġ le taoiḃ ar biṫ, aċt go
mbéaḋ siad uilig díleas don ċuspóir a ḃí ag an ṁuintir a
ċuir ar bun iad. Agus nuair a ḃí an dearcaḋ sin aige
féin ḃí dóċas a' teaċt ċuige go mbéaḋ an dearcaḋ céadna
ag gaċ aonduine.
      Ṁair mé féin riṫ seaċtṁaine ag obair ar mo ḋíċeall
fá ċoinne na Feise. Casaḋ an Gobán cupla uair orm agus
dar liom go raḃ uċtaċ aige fosta. Caiṫfiḋ mé aidṁeáil
anois go gcuireaḋ sé cineál de ḋraoiḋeaċt orm nár ċuir
aonduine eile riaṁ aroiṁe orm. Oiḋċe aca seo ṫug sé
leis siar mé go dtí  an t-am a raḃ Clanna Néill i dtreis i
dTír Eoġain. Ṫiocfaḋ leis an draoiḋeaċt sin a ċur orm
agus é creidte agam san am ċéadna go raḃ sé ar meisce,
agus boc mearaiḋ air le n-a ċois sin. Ḃí lúṫġáir orm gur
