Maċaireaċ agus ar Hammond.”
 “Ḃail, brisfiḋ sé mise i ndiaiḋ a' lae seo,” arsa mé
féin. “Nó duḃairt mé a dtáinig 'un a' ḃeil ċugam,” arsa
mise, a' toiseaċt is ag innse dó.
 “Má ḃriseann, briseaḋ,” arsa Máġnus a' teannaḋ ar
a ḃata go cruaiḋ. “Aċt caoir ṫeineaḋ maiġistir a ṫig in
d'áit dá mba i ndán don sgoil a ḃeiṫ folaṁ go cionn
fiċid bliaḋain ó indiu.”
 Ḃí ḟios agam naċ raḃ annseo aċt tallann, agus naċ
mbéaḋ mo ṡeanduine i n-inniṁ cosg a ċur ar a' ṁaiġistir
a ċuirfiḋe in m'áit. Aċt mar sin féin ṡásuiġ sé mé.
Tallann fearaṁail a ḃí ann. Tallann Dálaċ. Ḃí an
druiṫleog ansin ar fad, cé go raḃ an blaḋaire múċta
leis na ciantaí. Aċt lá an Ċorr-ṡléiḃe iar gclaoide na
nGall, ní ṫiocfad béalastán buiḋe ar biṫ 'un na Rosann
agus Ruskin i mála leis.
  “A Ḋia,” arsa Máġnus, “siad atá duḃ droċ-ċroiḋṫeaċ.
Agus tá an ċuid is pléisiúrḋa aca aṁlaiḋ i ndiaiḋ a' béal
bán a bíos aca. Aċt mar duḃairt d'ḟear muintearḋa leis
a' ċat,
 'Mo ṁallaċt go dtaraiḋ sa tóin ar a dtáinig den ṗór anall'.”




136

