pósaḋ. Aċt dá gcailleaḋ sé, ċaiṫfeaḋ sé imṫeaċt agus
an t-ór a ḟágáil 'na ḋiaiḋ. Ṫáinig mórán fear go cúirt
an ríoġ, aċt ċaill siad an cluiṫċe agus a gcuid óir, fear i
ndiaiḋ an ḟir eile. Nó ní raḃ sé ar ḋruim a' doṁain fear
a ḃí ion-ċurṫa leis a' ríġ ar ċlár táiplise. Aċt i gcionn
na haimsire ṫáinig gaisgiḋeaċ lúṫṁar deaġ-ċumṫa agus
daḃaċ óir leis. D'imir sé féin agus an rí agus ċuir an rí
an cluiṫċe air. B'éigean dó imṫeaċt, ar ndóiġe. Aċt
ṫáinig sé arais agus a ṁeaḋċan féin óir leis aṫ-uair.
D'imir siad agus ċuir an rí an cluiṫċe air. Aċt sul ar
imṫiġ sé an dara huair fuair an óig-ḃean faill cainnte
leis.
 "Tar a' tríoṁaḋ huair," ar sise, "agus cuirfiḋ tú an 
 cluiṫċe ar m'aṫair."
  "Tá eagla orm naċ ḃfuil fear a imearṫa ar a' doṁan
 ċláir," ars' an gaisgiḋeaċ.
   "Ċan le healaḋain a imreas sé aċt le geasaiḃ," ars'
 an óig-ḃean, a' síneaḋ fáinne ionns' air. "Cuir a' fáinne
 seo ar do ṁéar an dara huair a raċas tú ḋ'imirt leis,
 agus cuirfiḋ tú an cluiṫċe air."
  Ṫáinig an t-óglaoċ 'un a' ḃaile, aċt má ṫáinig ḃí sé
imniḋeaċ. Ḃí an fáinne draoiḋeacṫa aige, ar ndóiġe, aċt
ní raḃ ór ar biṫ aige. Ḃí deireaḋ caillte aige. Ḃí long
dá ċuid ar ṡiuḃal 'un a' doṁain ṫoir fá ċoinne lasta
síoda. Agus ḃuail smaoineaḋ é, dá dtigeaḋ leis an t-ór
a ḟaġáil ar iasaċt, go ḃfuasgólaḋ lasta na luinge é nuair
a ṫiocfaḋ sí. Ḃí Údas saiḋḃir sa tír, agus ċuaiḋ an
t-óglaċ ċuige agus d'iarr iasaċt an óir air. Duḃairt a'
t-Údas go ḃfuiġeaḋ ar aċt an oiread seo a aisíoc i gcionn
na bliaḋna, bun ar airgid agus biseaċ. Ṫoiliġ an t-óglaoċ.
