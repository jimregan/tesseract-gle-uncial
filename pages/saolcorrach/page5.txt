t-óglaoċ.
      "Ḃail," ars' an t-Údas, " caiṫfiḋ tú féin a ġaḃáil i
mbannaí ort féin."
      "Cá  ḃfuil mar ṫiocfaḋ liom sin a ḋéanaṁ?" ars' an
fear eile.
      "Tá," ars' an t-Údas, " mur' raḃ mo ċuid óir agam-sa
uait ar a leiṫéid seo de lá, bíoḋ sé sa ṁargaḋ go mbéiḋ
cead agam punta feola a ġearraḋ as do ṫaoiḃ."
      Ṫoiliġ an t-óglaoċ ar an ċoinġioll seo, fuair a' t-ór
agus d'imṫiġ. Ċuaiḋ sé  go cúirt an ríoġ agus d'imir siad.
Ċuir sé an cluiṫċe ar an ríġ agus fuair sé an óig-ḃean
mar ċéile. Aċt ḃí an rí coṁ gonta sin cionn is gur
cuireaḋ an cluiṫċe air is naċ dtug sé spré ar biṫ dá
niġin. Agus b'éigean don lánaṁain imṫeaċt a ḋéanaṁ as
dóḃṫa féin. Aċt ní  raḃ imniḋe ar biṫ fá sin ar an
ġaisgiḋeaċ. Ḃí a long fá n-a lasta síoda a' tarraingt
air, agus ḋíolfaḋ an lasta sin a ċuid fiaċ is tuilleaḋ.
Aċt caidé ṫáinig aċt oiḋċe ṁilltineaċ gaoiṫe móire agus
báiṫeaḋ an soiṫeaċ. Agus fágaḋ an t-óglaoċ gan aon
ṗiġinn ar a ṫús ná  ar a ḋeireaḋ.
      Nuair a ṫáinig a' t-am leis a' ṁargaḋ a ċoiṁlíonaḋ,
ċuaiḋ sé ċuig an Údas agus d'iarr spás air. Aċt ní
ṫaḃarfaḋ an t-Údas spás lae ná oiḋċe dó, nó téar-
maiḋeaċt ar biṫ aċt a' t-iomlan a íoc ar a leiṫéid seo de
lá, sin nó punta feola as a ṫaoiḃ do réir mar ḃí sa
ṁargaḋ. Ní ṫoileoċaḋ an t-óglaoċ agus ṫug an t-Údas
'un a' dliġiḋ é. Ṫáinig lá an dliġiḋ agus nuair a ḃí an
ċúirt cruinn ṫáinig breiṫeaṁ óg isteaċ agus ṡuiḋ sé ar a'
ḃinnse. Ṫoisiġ an t-Údas gur innis sé a sgéal. D'aṁarc
an breiṫeaṁ ar an sgríḃinn. "Caiṫfiḋ tú do ċeart a
ḟaġáil," ar seisean leis an Údas. "Tá punta feola
dleaċtṫa ḋuit ins a' margaḋ seo agus caiṫfiḋ tú a ḟaġáil."
      Le sin ṫáinig fear isteaċ 'un na cúirte agus ṫairg sé
an t-ór a ḋíol leis an Údas. "Tá tú buille mall," ars'
