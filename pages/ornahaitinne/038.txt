NÍ ḂEIṪ ’ḟios agat cé acu ba ṁeasa - na Sasanaiġ
nó na Meiriocánaiġ - le gaisgeaḋ, glaiféisg agus
gaoṫtaireaċt. Aċ ṡíl mé go mba ṁeasa na mná
go mór ná na fir.  Ċuala mé gaċ uile lá ariaṁ gur
gaisgeaṁail, glóraċ an dream iad na Meiriocánaiġ,
aċ tuigeaḋ dom i gcoṁnuiḋe go raiḃ na Sasanaiġ
dúnárasaċ, beag-ċainnteaċ.  Tá súil agam naċ
ionann na Sasanaiġ agus na Meiriocánaiġ uilig
don dream seo atá i dtráċt agam.
Ċeap mé go raiḃ an mí-áḋ ar fad orm agus
bualaḋ le na leiṫeid, mar níorḃ’ ḟada ina gcosumar
mé gur ṫosuiġ mé ag ráḋ liom féin gur beag rud san
doṁan ċoṁ céasta le ḃeiṫ abuil coṁluadar i ḃfad
ó ḃaile naċ ionann suim dóiḃ agus duit i rud ar biṫ.
Dá n-éiriġdís as a ḃeiṫ ag cainnt ar ċeól agus
cumadóirí ceóil ní ḃéaḋ an sgéal baileaċ ċoṁ dona
sin; aċ ḃí Bach, agus Mozart, agus Handel agus
Gluck agus a lán eile naċ cuiṁneaċ liom againn leis
an mbriocfasta agus leis an dinnéar agus is na
cóistí agus ag gaḃáil a ċodlaḋ dúinn go dtí nár
ṁiste liom mara gcloisfinn focal fá na cumadóirí
ceóil ná a gcuid ceóil go lá mo ḃáis. B’ ṡin é an tam
ar ṁeas mé go mba críonna an té aduḃairt i
dtosaċ go mbíonn blas ar an mbeagán.  Faraor,
arsa mise liom ḟéin, naċ annseo atá cuid den
