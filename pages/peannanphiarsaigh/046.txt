Ċuireamar-ne liú asainn do ṡílfeá a ṗléascfaḋ díon an tí.

Ċuaiġ girseaċ óg suas. Ḃí an guṫ i ḃfad níb ḟearr aici ná mar a ḃí ag Briġid, aċ, dar linne, ní raiḃ an t-uaigneas ná an binneas céanna san aṁrán a ḃí in aṁrán Briġde.

Ṫáinig sí anuas. Ċuir na daoine na gárṫa astu arís, aċ ní ṫug mé fá deara go raiḃ éinne ag gol.

D'éiriġ duine de na breiṫiúnaiḃ ina ṡeasaṁ. Ṁol sé Briġid go mór. Ṁol sé an ġirseaċ óg go mór, freisin. Ḃí sé an-ḟadálaċ.

"Cé acu a ġnóṫaiġ an duais?" arsa duine againne sa deireaḋ, nuair a ḃí ár gcuid foiġde caite.

"Ó, an duais!" ar seisean. "Sea, i dtaoiḃ na duaise, táimid ġá taḃairt do Nóra Ní Ċaiside (an cailín óg), aċ táimid ag molaḋ duais speisialta a ṫaḃairt do Ḃriġid Ní Ṁainnín (Briġid s'againne). Cuirfear Nóra Ní Ċaiside go Baile Áṫa Cliaṫ le aṁrán a rá ag an Oireaċtas."

Ċuir muintir Ṁuiġe Caorṫainn liú asta, mar b'as Muiġ Ċaorṫainn Nóra Ní Ċaiside. Ní dúramar-ne faic. Ḃreaṫnaíos anonn ar Ḃriġid. Ḃí a héadan bán-liaṫ, í ar creaṫaḋ ina ballaiḃ.

"Céard dúirt tú, a ḋuine uasail, led ṫoil?" ar sise de ġlór aisteaċ. "An agam-sa atá an duais?"

"Táimid ag molaḋ duais speisialta a ṫaḃairt duit, a ḃean ċóir, mar ċruṫaiġ tú

