Isteaċ ṫar sconsa leis. Isteaċ ṫar sconsa leis an gcuid eile ina ḋiaiḋ.

"Fainic an gcuirfí gaṫ i nduine agaiḃ" arsa Antoine.

"Beag an baol," adeir Daraċ. Agus as go bráċ leo.

Do ṡuiġ Antoine ar an sconsa agus a ċúl le bóṫar. D'ḟéadfaḋ sé an máistir d'ḟeiscint ṫar a ġualainn deis dá ḃfágaḋ sé teaċ na scoile. Ba ḋeas an gairdín a bí ag an máistir, dar le Antoine. Ḃí crainn rós agus crainn spíonán agus crainn úll aige. Ḃí cloċa beaga geala aige ṫart leis an gcasán. Ḃí cloċa móra geala ina gcarnán deas aige agus caonaċ agus duḃ-ċosaċ agus raiṫneaċ ag fás eatarṫu. Ḃí . . . .

Do ċonaic Antoine ionaḋ ba ṁó ná aon ionaḋ dá raiḃ ag an máistir sa ngairdín. Do ċonaic sé teaiċín beag álainn fá scáṫ crainn de na crannaib rós ; é déanta d'aḋmad; seomraí ḋá stór ann; daṫ bán ar an stór íoċtair agus daṫ dearg ar an stór uaċtair; doras beag glas air; trí fuinneoga gloine air, ceann ó íoċtar agus ḋá ċeann ó uaċtar; troscán tí ann, idir boird, caṫaoireaċa, leapaċa, gréiṫre, agus eile;" agus," arsa Antoine leis féin, " féaċ bean uasal an tí ina suí sa doras!"

Ní ḟaca Antoine teaċ bábóige riaṁ roiṁe sin, agus dob ionaḋ leis a ġleoiteaċt agus a ḋeise man áilleán. Ṫuig sé gur le cailín beag an ṁáistir é, le Neans ḃig. Dá mbeaḋ a leiṫéid ag a ḋeirfiúirín ḃeag féin, ag Eiḃlín,

