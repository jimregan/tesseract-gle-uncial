áille iontaċa - aige le n-inseaċt dá ṁáṫair. Nuair a ċeistníoḋ sise é fá na scéaltaiḃ seo, deireaḋ sé i gcónaí léi gurb ó na fáinleogaiḃ d'ḟaiġeaḋ sé iad.

Ḃeannaiġ an sagart isteaċ tráṫnóna.

"Cén ċaoi ḃfuil Eoġainín na nÉan an aimsir seo, a Eiḃlín?" ar seisean. ("Eoġainín na nÉan" a ḃí mar ainm ag na malraċaiḃ eile air i ngeall ar an gcion a ḃí aige do na héanlaiṫ).

"Ṁaise, a Aṫair, ní raiḃ sé ċoṁ maiṫ le fada an lá is atá sé ó ṫáinig an saṁraḋ. Tá luisne ina leicinn naċ bḟaca mé ann riaṁ roiṁe."

Ḃreaṫnaiġ an sagart go géar uirṫi. Ṫug seisean an luisne sin fá deara le tamall, aċ má ṫug, níor ṁeall sí é. Ṫug daoine eile fá deara, freisin, í agus, má ṫug, níor ṁeall sí iad. Aċ ba léir gur ṁeall sí an ṁáṫair. Ḃí deora i súiliḃ an tsagairt, aċ ḃí Eiḃlín ag fadú na tine is ní ḟaca sí iad. Ḃí toċt ina ġlór nuair a laḃair sé arís, aċ ní ṫug an ṁáṫair fá deara é.

"Cá ḃfuil Eoġainín anois, a Eiḃlín?"

"Tá sé ina ṡuí ar an aill amuiġ ag caint leis na fáinleogaiḃ, mar adeireann sé féin, is iontaċ an cion atá aige do na héiníníḃ sin. Ḃfuil a ḟios agat, a aṫair, céard dúirt sé liom an lá ċeana?"

" Níl a ḟios, a Eiḃlín."

"Ḃí sé ġá rá gur gearr anois go mbeiḋ na fáinleoga ag imeaċt uainn arís, agus ar seisean tiom go tobann, ' Céard a ḋéanfá, a

