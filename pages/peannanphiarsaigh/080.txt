A naṁad agus d'iompróḋ leaṫ A ualaiġ. Ba ṁian le Nóra éirí agus dul Ċuige, aċ níor ḟéad sí corraí as an áit ina raiḃ sí.

Do ċuala sí gleo, agus do líonaḋ an áit de luċt airm. Ċonaic sí aiġṫe dorċa diaḃlaí, agus laí lann, agus airm faoḃair. Rugaḋ go naiṁdeaċ ar an Mac mánla agus do stracaḋ a ċuid éadaiġ de agus do gaḃaḋ de sciúirsíḃ ann go raiḃ a ċolann ina cosain ċró agus ina biṫ-ġoin ó ṁalainn go bonn troiġe. Do cuireaḋ coróin spíonta ar a ṁullaċ ṁoḋúil ansin agus do leagaḋ croċ ar a ġuailliḃ agus d'imiġ roiṁe go troiġ-ṁall truánta bealaċ brónaċ a ṫurais ċun Calḃairí.

Ḃris an slaḃra a ḃí ag ceangal teangan agus ball Nóra go dtí sin agus scread sí os ard.

"Lig dom dul leat, a Íosa, agus an ċroċ d'iompar duit! " ar sise.

 

* * * *

 

Ṁoṫaiġ sí láṁ ar a gualainn. D'ḟéaċ sí suas. Ċonaic sí éadan a haṫar.

Céard atá ar mo ċailín beag, nó tuige ar imiġ sí uainn? " arsa guṫ a haṫar.

Ṫóg sé ina ḃaclainn í agus ṫug aḃaile í. Luiġ sí ar a leaba go ceann míosa nia ḋiaiḋ sin. Ḃí sí ag ráṁailleaċt leaṫ an ama sin.

Ṡíl sí ar uairiḃ go raiḃ sí ag siúl na mbóṫar ina caḋan aonraic, agus ag iarraiḋ eolais an ḃealaiġ ar ḋaoiniḃ, agus ṡíl sí ar uairiḃ eile go raiḃ sí ina luí fán gcrann istiġ in Eileaḃraċ agus go raiḃ sí ag féaċaint arís ar ṗáis an

