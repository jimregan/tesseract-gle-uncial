na ḃfuinseog uaṫu agus go gcluineann siad glór na haḃann agus méileaċ na n-uan."

Ḃí an sagart ag éisteaċt go haireaċ.

"Ó! - agus naċ iontaċ an t-aistear acu é ón Doṁan Ṫeas! Fágann siad an maċaire mór gainṁe ina ndiaiḋ agus na sléiḃte arda maola atá ar a imeall agus imíonn siad rompu go dtagann siad go dtí an ṁuir ṁór.

"Amaċ leo ṫar an muir ag eiteall i gcónaí 'gcónaí gan tuirse gan traoċaḋ. Feiceann siad ṫíos uaṫu na tonntraċa treaṫan-ṁóra, agus na loingis ag treaḃaḋ na díleann, agus na seolta bána, agus faoileáin agus cailleaċa duḃa na farraige, agus iontais eile naċ ḃféadfainn cuiṁniú orṫu.

"Agus scaite éiríonn gaoṫ agus gála agus feiceann siad na longa dá mbáṫaḋ agus na tonntraċa ag éirí i mullaċ a ċéile; agus bíonn siad féin, na créatúir, dá dtuargain leis an ngaoiṫ agus dá ndallaḋ leis an mbáistiġ agus leis an sáile nó go mbaineann siad amaċ an tír dá ḋeireaḋ.

"Tamall dóiḃ ansin ag imeaċt rompa agus iad ag féaċaint ar ṗáirceannaiḃ féarṁara, is ar ċoilltiḃ barr-ġlasa, is ar ċruaċaiḃ ceann-arda, is ar loċaiḃ leaṫna, is ar aiḃneaċaiḃ áille, is ar ċaṫraċaiḃ breáṫa mar ḃeaḋ i bpictiúiriḃ iontaċa agus iad ag breaṫnú orṫu síos uaṫu."

"Feiceann siad daoine ag obair. Cluineann siad beiṫíġ ag géimniġ, agus páistí ag gáirí, agus cloga ḋá mbualaḋ. Aċ ní stadann siad aċ ag síor-imeaċt nó go dtagann siad go

