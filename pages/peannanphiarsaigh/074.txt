aníos uirṫi féin é. Ċuiṁniġ sí ansin naċ raiḃ gealas ná crios aici. B'éigean di crios a ḋéanaṁ as sean-ṗíosa córda. Ċuir sí an ċasóg uirṫi féin.

D'ḟéaċ sí sa scáṫán agus ġeit sí. Is aṁlaiḋ a ṡíl sí go raiḃ Cuimín os a coṁair! D'ḟéaċ sí ṫar a gualainn aċ ní ḟaca sí éinne. Is ansin ċuiṁniġ sí gurḃ í féin a ḃí ag féaċaint uirṫi féin agus rinne sí gáire. Aċ má rinne féin ḃí sí beagán scanraiṫe. Dá mbeaḋ caipín aici anois ḃí sí réiḋ ċun bóṫair. Sea, ḃí a ḟios aici cá raiḃ sean-ċaipín le Cuimín. Fuair sí é agus ċuir sí ar a ceann é. Slán beo anois leis an sean-tsaol agus céad fáilte roiṁ an saol nua!

NuaIr a bí sí ag an doras d'iontaiġ sí ar ais agus do ṫéalaiġ anonn go dtí an cliaḃán. Ḃí an leanḃ ina ṡáṁ-ċodlaḋ. Ċrom sí agus ṫug póg don naíonán, póigín beag éadrom isteaċ ar a ṁalainn.

Ṫéalaiġ sí ar barraíḃ a cos go dtí an doras, d'oscail go ciúin é, do ċuaiġ amaċ ar an tsráid, agus do ḋún an doras go socair ina

