dlíodóirí ann ó Ṫuaim is ó Ġailliṁ is ó Uaċtar Árd. Ḃí luċt páipéar nuaċta ann ó Ḃaile Áṫa Cliaṫ. Ḃí mac tiarna ann ó Ṡasana.

Ċuaiġ a lán daoine suas ag rá aṁrán. Ċuaiġ Briġid suas. Ḃíomar-ne ar ċúl an tí ag éisteaċt léi. Ṫosnaiġ sí uirṫi. Ḃí beagán cúṫalaċta uirṫi ar dtús, agus ḃí an guṫ ró-íseal aici. Aċ ṫáinig sí ċuici féin i leaba a ċéile de réir mar do ḃí sí ag bogaḋ amaċ san aṁrán, agus ḃain sí deora as súiliḃ an ċoṁluadair leis an gceaṫrúin deiriḋ.

Ċuireadar go léir na gárṫa asta nuair a bí críoċnaiṫe aici agus í ag teaċt anuas.

