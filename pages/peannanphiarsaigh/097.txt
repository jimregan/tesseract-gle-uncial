Cá ḃfios dúinn naċ iad na páistí a ṫarraingeoḋ sean-Ṁaitias go glún ár Slánaiṫeora fós?"

Agus fágaḋ an scéal mar sin.

 

* * *

 

An ṁaidin Doṁnaiġ seo d'ḟan an sean-ḟear ag éisteaċt nó gur stad clog an Aifrinn dá ḃualaḋ. Nuair a ḃí deireaḋ leis, lig sé osnai, mar ligfeaḋ an té a mbeaḋ cuṁa is tuirse air, agus ṫug sé a aġaiḋ ar an mbuín ṁalraċ a ḃí ag súgraḋ dóiḃ féin ar an ngiodán féir - an 'ḟaiċe' a ḃeireaḋ sean-Ṁaitias air ag an gcros-ḃóṫar.

Ḃí aiṫne ag sean-Ṁaitias ar gaċ pataire ceann-ċataċ cosnoċtaiṫe acu. Níorḃ ḟearr Leis caiṫeaṁ aimsire ar biṫ ná ḃeiṫ ina ṡuí ansin ag breaṫnú orṫu is ag éisteaċt Leo.

Ḃí sé ġá gcoṁaireaṁ, ag féaċaint cé acu dá ċairdiḃ a ḃí ann agus cé acu ḃí imiṫe ċun an Aifrinn leis na daoiniḃ fásta, nuair a ṫug sé fá deara páiste ina measc naċ ḃfaca sé riaṁ roiṁe.

Gasúr beag donn a ḃí ann, a raiḃ cóta bán air mar ḃí ar gaċ malraċ eile, agus é gan bróga gan caipín, mar is gnáṫaċ le páistíḃ an Iarṫair. Ḃí éadan an ṁalraiġ seo ċoṁ soilseaċ leis an ngréin, agus facṫas do ṡean-Ṁaitias go raiḃ mar ḃeaḋ gaeṫe solais ag teaċt óna ċeann. An ġrian ag lonraḋ ar a ċuid gruaige, b'ḟéidir.

Ḃí ionaḋ ar an sean-ḟear fá an bpáiste seo ḟeiceáil, mar ní ċuala sé go raiḃ aon strainséar tar éis teaċt ar an mbaile. Ḃí sé ar tí dul anonn agus duine de na scuraċaiḃ

