"Ḃí mé anseo i gcónaí. Bím ag taisteal na mbóṫar is ag siúl na gcnoc is ag treaḃaḋ na dtonn. Bím i lár an ṗobail nuair a ċruinníos siad isteaċ i mo Ṫeaċ. Bím i measc na bpáistí ḟágas siad ina ndiaiḋ ag cleasaíoċt ar an tsráid."

"Ḃí mise ró-ḟaiteaċ - nó ró-uaiḃreaċ - le dul isteaċ i do ṫeaċ, a Íosagáin; aċ fuair mé i measc na bpáistí ṫú."

"Níl aon am ná áit dá mbíonn páistí ag súgraḋ dóiḃ féin naċ mbím-se ina ḃfoċair. Amanta ċíonn siad mé; amanta eile ní ḟeiceann. "

"Ní ḟaca mise riaṁ ṫú go dtí le gairid."

"Bíonn na daoine fásta dall."

"Agus ina ḋiaiḋ sin geallaḋ ḋom tú ḟeiceáil, a Íosagáin?"

