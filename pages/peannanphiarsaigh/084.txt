an créatúr, a ḃí sínte ar a leaba le ráiṫe ṁóir agus í lag tinn! Dá mbeaḋ an bábóigín féin aici!

Do ċuir Antoine saint a ċroí sa mbábóig sin d'Eiḃlín. D'ḟéaċ sé ṫar a ġualainn deis. Ní raiḃ an máistir ná an ṁáistreás le feiscint. D'ḟéaċ sé ṫar a ġualainn ċlé. Ḃí na gasúir eile as aṁarc.

Ní ḋearna sé an dara smaoineaḋ. Ṫug sé a ṡain-léim den sconsa, rug ar an mbábóig, do ṡáiġ isteaċ fána ċasóig í, d'imiġ leis ṫar claí amaċ arís, agus do ġread leis aḃaile.

"Tá bronntanas agam duit," ar seisean le Eiḃlín nuair ráinig sé an teaċ. "Féaċ!" Leis sin do ṫaispeáin sé an ḃábóg di.

