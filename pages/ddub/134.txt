Siud Síomon ag síorċur allais de
sdá ṁúċaḋ i ḃfionntar a ṫaċtuiġṫe
aicíd tuill is taoiḃ is teangan air
d'eagla an ḟódáin fós nár scaraḋ ris.

Nár ḟáġa i sáiste ná i seamaraiḃ
i gcórrṡliaḃ i nglóiriam ná i ngarḃlus
tar gaċ gné do ṗéin an ṗlacaire
faosaṁ ón saoṫ sin go searga.

A ḃuiḋe re dia atáid triaṫa Carraṫaċ
Clanna Táil is ársaiḋ Gearaltaċ
Clanna Néill is Ċéin is Ċaroluis
i gcóir an daoiste ṁaoil ó Ḃearaḃuic.

Atá iona ċóir sis cóir naċ anaḃfann
baránta ceannárd an ċaṫa sin
fear ionaid an ríoġ sgo dtí a ṫapa leis
Risteard Talbóid anaṁóin eaċtrann.

Bíṫ gur láidir mála an ṁangaire
sa ḃócáil ó ḃóṫáin a reaċtaire
mar ionncam a fonn na ḃfearaċon
caillfiḋ stól i ndeoiḋ an allais sin.

Is mór an greann más greann ḃeiṫ gangaideaċ
ealaiḋe na bpeataoi se im aice si
ó ċuaiḋ ḋíoḃ an ní do ṁeasadar
is ceannsa a gcluain re cuan mo ċaradsa.
